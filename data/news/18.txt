نیوز: گرت بیل با وجود گل‌های حساسی که در دو فینال لیگ قهرمانان اروپا زده و در فینال کوپا دل ری هم دروازه بارسلونا را با آن فرار تماشایی معروف به «میگ- میگ» باز کرده، به شدت مورد انتقاد هواداران رئال مادرید قرار دارد.

دلیل آن مصدومیت‌های سریالی این بازیکن شیشه‌ای و اصرار بر ماندن در جمع سپیدهای شهر مادرید است تا حقوق بالای خود که هیچ تیمی توان پرداخت آن را ندارد را تمام و کمال از خزانه رئال برداشت کند.

دستمزد هفتگی این بازیکن بر اساس اعلام سایت حقوق ورزش، ۵۲۸ هزار پوند است که در سال، مبلغ ۲۷ میلیون و ۴۵۶ هزار پوند می‌‎شود. با یک حساب ساده می‌توان به این عدد غیرقابل باور رسید که آقای بیل برای هر روز نشستن روی نیمکت رئال مادرید و یا حضور در کلینیک این باشگاه، حدوداً روزی ۲ میلیارد و ۸۶۶ میلیون تومان پول می‌گیرد!

روزنامه مشهور الاتحاد امارات: “قایدی مسی الفرسان”
گرت بیل در آخرین فصل حضور خود در رئال مادرید قرار دارد و با رفتن او، رئالی‌ها از پرداخت این حقوق سنگین و مالیات آن معاف خواهند شد تا فرصتی برای جذب کیلیان امباپه فراهم آید.