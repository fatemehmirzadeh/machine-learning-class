صادق ضیائیان در گفت‌وگو با خبرنگار اقتصادی خبرگزاری فارس، درباره آخرین وضعیت جوی کشور اظهار داشت: از بعدازظهر فردا سامانه بارشی وارد کشور می‌شود و در برخی نقاط آذربایجان غربی، آذربایجان شرقی و کردستان سبب بارش خواهد شد و روز پنجشنبه 11 آذر این سامانه در استان‌های واقع در شمال غرب و غرب کشور، جنوب غرب،‌ استان‌های ساحلی خزر، استان‌های واقع در دامنه‌های جنوبی البرز مرکزی و بخش‌هایی از مرکز کشور سبب بارش باران و وزش باد شدید موقت می‌شود.