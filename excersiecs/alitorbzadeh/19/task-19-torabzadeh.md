# task-19

## آمازون

 <div  dir="rtl">
آمازون یک شرکت تجارت الکترونیکی بسیار موفق است. این شرکت در حال حاضر بزرگترین خرده فروش اینترنتی در ایالات متحده به حساب می آید که محصولات خود را در سراسر دنیا به فروش می رساند. همانگونه که می دانید با استفاده از سیستم بررسی محصولات در سایت آمازون، میتوان از نظرات خریداران دیگر استفاده کرده و در مورد خرید یک محصول تصمیم گیری نمود. اخیراً شرکت آمازون با استفاده از نرم افزار یادگیری ماشین، تغییر اساسی در سیستم بررسی محصولات ایجاد کرده است تا بتواند نمایش بهتری از نظرات خریداران در مورد محصولات مختلف را ارائه دهد. برای آشنایی با این سیستم جدید با سکان آکادمی همراه باشید.
</div>

<div   dir="rtl">
شرکت آمازون، سیستم جدید خود را در ایالات متحده راه اندازی کرده است و به گفته ی سخنگوی این شرکت، این سیستم توانایی آن را دارد که بیاموزد کدام نظرات برای کاربران مفیدتر هستند و در طول زمان توانایی های خود را نیز در این زمینه بهبود بخشد.
</div>


<div      dir="rtl"> 
در سیستم جدید بررسی محصولات، نظراتی که توسط کاربران معتبر آمازون منتشر شده باشند و یا نظراتی که کاربران دیگر امتیاز مثبت بیشتری به آنها داده باشند، رتبه ی بالاتری در صفحه محصول خواهند داشت. همچنین امتیاز دهی به محصول که در سیستم قبلی فقط با استفاده از میانگین تمام امتیازات داده شده بود، با استفاده از همین معیارها وزن دهی خواهد شد. بنابراین امتیازی که یک کاربر معتبر به یک محصول می دهد، تاثیر بیشتری از امتیاز یک کاربر جدید -که هنوز حسن نیت اش برای سایت ثابت نشده است- خواهد داشت.
</div>
 
 <div   dir="rtl">
این سیستم علاوه بر اینکه کمک می کند تا کاربران از نظرات مفید استفاده کنند، باید خریداران را از وجود تغییراتی که توسط کارخانه ی سازنده در محصول ایجاد شده است ولی بصورت رسمی اعلام نشده است یا در لیست آنها بیان نشده است، آگاه سازد.
 </div>
 
