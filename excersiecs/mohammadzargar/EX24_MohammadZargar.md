 24. تاریخچه پیدایش تئوری بیز را بررسی کنید و مزایا و معایب این تئوری را بررسی کنید.

توماس بیز (Thomas Bayes) ریاضی‌دان انگلیسی:  زاده ۱۷۰۲ - درگذشته ۱۷ آوریل ۱۷۶۱ بود که  در سال ۱۷۶۳ مقاله جالبی ارائه نمود که تا مدت‌ها مورد توجه نبود؛ در حالی که امروزه آمار بیز به عنوان رشته‌ای از علم آمار از لحاظ فلسفی و تعبیر احتمال به طریق شخصی بسیار پراهمیت است.

توماس بیز سال ۱۷۵۵ بیمار شد و در سال ۱۷۶۱ فوت کرد. هرچند که نتوانست دستاورد مهم علمی خود را در احتمالات منتشر کند؛ اما ریچارد پرایس بعد از مرگ وی کارهای علمی توماس بیز را منتشر کرد. قضیه بیز در احتمالات روشی برای دسته بندی پدیده‌ها، بر پایه احتمال وقوع یا عدم وقوع یک پدیده‌ است و در نظریه احتمالات با اهمیت و پرکاربرد است.

![ ](1.jpg)

دسته‌بندی‌کننده بیز ساده  در دهه ١٩٦٠ در میان دانشمندان بازیابی اطلاعات توسعه یافت و هنوز هم از روش‌های محبوب در دسته‌بندی اسناد به شمار می‌آید.

### مزایا و معایب

تحقیقاتی در سال ۲۰۰۴ دلایل نظریه‌ای برای رفتارهای غیر منطقی بیز مطرح کرد و همچنین در سال ۲۰۰۶ مشاهدات فراگیری به منظور مقایسه این روش با سایر روش‌های طبقه‌بندی مانند boosted trees و جنگل تصادفی (random forests) انجام شد که بر کارا بودن این روش صحه گذاشتند. 
از مزایای این روش می‌توان به موارد زیر اشاره کرد: 

•	دسته‌بندی کردن داده‌های آزمایشی آسان و سریع است. همچنین زمانی که تعداد دسته‌ها از دو بیشتر باشد نیز عملکرد خوبی از خودش نشان می‌دهد.

•	تا زمانی که شرط مستقل بودن برقرار باشد، یک دسته‌بندی‌کننده بیز ساده عملکرد بهتری نسبت به مدل‌های دیگر مانند رگرسیون لجستیک دارد و به حجم آموزش کمی نیاز دارد.

•	در حالتی که ورودی‌هایمان دسته‌بندی شده باشند این روش عملکرد بهتری نسبت به حالی دارد که ورودی‌هایمان عدد باشند. برای حالتی که ورودی عدد باشد معمولاً فرض می‌شود که از توزیع نرمال پیروی می‌کنند. (که فرض قوی‌ای است)

علاوه بر مزایایی که این دسته‌بندی‌کننده دارد معایبی نیز دارد، از جمله: 

•	در صورتی که ورودی‌مان دسته‌بندی شده باشد و در مرحلهٔ یادگیری دسته‌ای وجود داشته باشد که دسته‌بندی‌کننده هیچ داده‌ای از آن دسته مشاهده نکرده باشد، دسته‌بندی‌کننده احتمالی برابر صفر برای آن دسته در نظر می‌گیرد و قادر به دسته‌بندی کردن نخواهد بود. برای حل این مشکل می‌توان از تکنیک‌های هموارسازی مانند تخمین‌گر لاپلاس استفاده کرد.

•	یکی دیگر از معایب این دسته‌بندی‌کننده این است که دستیابی به شرط مستقل بودن در دنیای واقعی تقریباً غیرممکن است.









</div>
