 <div dir="rtl">
  
  ### 13) تفاوت الگوریتم ID3 و  Candidate-Elimination  را بررسی کنید.
   </div>
   
   الگوریتم حذف کاندید در جهت رفع ضعف الگوریتم find_s که مثال هایی با برچسب منفی را نادیده می گیرد، به وجود آمد. الگوریتم  find-s محدود کننده است  و یک فرضیه می دهد اما حذف کاندید vs به ما می دهد و اگر مثال های ما بیشتر شود، شاید vs محدودتر شود و اینکه در vs با مثال های زیاد به یک فرضیه برسیم خیلی خوب است یعنی به یک فرضیه ی درست رسیدیم.
     الگوریتم حذف کاندید تمامی فرضیه های ممکن سازگار با مثال های آموزشی را با تاثیر دادن مثال های مثبت و منفی پیدا می کند.
  الگوریتم حذف کاندید بسیار به نویز حساس است.
<br/>
<br/>
  الگوریتم ID3 یکی از ساده ترین الگوریتم های درخت تصمیم است  و از معیار بهره اطلاعات استفاده می کند. 
  درخت تصمیم ID3، ساختاری بالا به پایین دارد و بیشتر  مربوط به مسائل classification یا دسته بندی است.
  درخت تصمیم بیشتر در جاهایی کاربرد دارد که بحث پیش نیاز و سلسله مراتب مطرح است و
 ساختاری سلسله مراتبی دارد. 
تفاوت دیگر این دو با هم این است که در ID3 ما درخت را که ساختیم دیگر به مثال های آموزشی کاری نداریم و از روی درخت ایجاد شده تصمیم گیری را انجام می دهیم در صورتی که در CE ما همچنان با مثال های آموزشی کار داریم.

 روش درخت تصمیم با استفاده از محاسبه ی خطا را تنها وقتی می توان استفاده کرد که ویژگی ها باینری باشند. اگر ویژگی ها غیر باینری باشند، از روش ID3 استفاده می کنیم. 
   این روش بر مبنای محاسبه ی آنتروپی و گین است. درختی که با محاسبه ی بهره اطلاعاتی بدست می آید را ID3  گویند  و این روش چون  با احتمالات است، حساسیت به نویز کمتری نسبت به روش  محاسبه ی خطا دارد  و روش بهتری است، تاثیر اشتباه را کمتر می کند و آماری تر است.
   برای تمام ویژگی ها باید بهره اطلاعاتی را بدست آوریم و گره ای که دارای بالاترین گین است بهترین گره است و مناسب ریشه درخت تصمیم است.
   <br/>
  در ID3 درخت با عمق کم ساخته می شود و ممکن است اصلا برخی از ویژگی ها در ساخت درخت استفاده نشوند.
  <br/>
  <br/>

  تفاوت های جالبی میان دو نوع مختلف بایاس که توسط دو الگوریتم ID3 و حذف کاندید به کار برده می شود، وجود دارد: 
  <br/>
 * در ID3 فضای فرضیه ای کاملی را جستجو می کند (فضایی که تمامی توابع گسسته مقدار متناهی را می تواند توصیف کند).
 از طرفی  این جستجو تمامی فضای فرضیه ای را شامل نمی شود، جستجو از فرضیه های ساده تر شروع شده و به محض رسیدن به شرط خروج پایان می یابد(مثلا زمانی که فرضیه تمامی نمونه های آموزشی را درست دسته بندی می کند). 
بایاس استقرایی این الگوریتم فقط ناشی از نحوه ی ترتیب جستجوی این فرضیه هاست و بایاس دیگری وجود ندارد.


* الگوریتم حذف کاندید فضای فرضیه ای غیر کاملی را جستجو می کند (تنها زیر مجموعه ای از تمامی مفهوم هایی را که می توان از نمونه ها یاد گرفت).
اما این فضای فرضیه ای را کامل جستجو می کند و تمامی فرضیه هایی که با نمونه های آموزشی سازگار هستند را پیدا می کند. بایاس استقرایی این الگوریتم فقط ناشی از میزان شمول فضای فرضیه ای آن است و استراتژی جستجویش هیچ نقشی در بایاس ندارد.


به طور خلاصه، بایاس استقرایی ID3  از استراتژی جستجویش ناشی می شود، در حالیکه، بایاس استقرایی حذف کاندید ناشی از فضای جستجو آن است.

پس بایاس استقرایی ID3  یک ترجیح فرضیه ها بر دیگر فرضیه هاست، بدون اینکه فضای فرضیه ای هیچ محدودیتی ایجاد کند. این نوع بایاس را معمولا بایاس ترجیحی (یا بایاس جستجویی) می نامند. درمقابل، بایاس حذف کاندید کاملا به فضای فرضیه ای در نظر گرفته شده وابسته است. این نوع بایاس را نیز بایاس محدودیتی (یابایاس زبانی)می نامند.

می دانیم بایاس استقرایی برای تعمیم نمونه ها هستند، معمولا بایاس ترجیحی به بایاس محدودیتی ترجیح داده می شوند، زیرا که به یادگیر اجازه می دهند تا در فضای فرضیه ای کاملی که مطمئنا تابع هدف مجهول را در بر می گیرد، کار کند. 
در مقابل، بایاس های محدودیتی که توابع قابل یادگیری را به دسته ی خاصی محدود می کند از ارجحیت کمتری برخوردارند، زیرا که پیش فرضی را در مورد تابع هدف مجهول می گذارند. 
<br/>
ID3 بایاسی کاملا ترجیحی و حذف کاندید بایاسی کاملا محدودیتی دارد، اما الگوریتم هایی وجود دارند که بایاسشان ترکیبی از این بایاس هاست.
