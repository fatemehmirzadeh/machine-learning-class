<div dir="rtl">
تاریخچه پیدایش تئوری بیز را بررسی کنید و مزایا و معایب این تئوری را بررسی کنید.
</div>
<br/>

<div dir="rtl">
توماس بیز یکی از ریاضی دانان مشهور انگلیسی است که به دلیل فرمول بندی حالت خاصی از قضیه بیز معروف است. قضیه بیز بعد از مرگ این ریاضی دان وی توسط ریچارد پرایس منتشر شد. توماس بیز سال ۱۷۵۵ بیمار شد و در سال ۱۷۶۱ فوت کرد. هرچند که نتوانست دستاورد مهم علمی خود را در احتمالات منتشر کند؛ اما ریچارد پرایس بعد از مرگ وی کارهای علمی توماس بیز را منتشر کرد. قضیه بیز در احتمالات روشی برای دسته بندی پدیده‌ها، بر پایه احتمال وقوع یا عدم وقوع یک پدیده‌ است و در نظریه احتمالات با اهمیت و پرکاربرد است. این قضیه از آن جهت مفید است که می‌توان از طریق آن احتمال یک پیشامد را با مشروط کردن نسبت به وقوع و یا عدم وقوع یک پیشامد دیگر محاسبه کرد. در بسیاری از حالت‌ها، محاسبه‌ی احتمال یک پیشامد به صورت مستقیم کاری دشوار است. با استفاده از این قضیه و مشروط کردن پیشامد مورد نظر نسبت به پیشامد دیگر، می‌توان احتمال مورد نظر را محاسبه کرد. قضیه بیز کمک بسیار زیادی به توسعه علم احتمالات کرد و تحولی بزرگ در دوران خود برای درک بهتر پدیده ‌های احتمالی بوجود آورد.
</div>
<br/>
<div dir="rtl">
از مزایای این روش می‌توان به موارد زیر اشاره کرد:
</div>
<br/>
<div dir="rtl">
 
دسته ‌بندی کردن داده‌های آزمایشی آسان و سریع است. همچنین زمانی که تعداد دسته‌ها از دو بیشتر باشد نیز عملکرد خوبی از خودش نشان می‌دهد.
تا زمانی که شرط مستقل بودن برقرار باشد، یک دسته ‌بندی‌ کننده بیز ساده عملکرد بهتری نسبت به مدل‌ های دیگر مانند رگرسیون لجستیک دارد و به حجم آموزش کمی نیاز دارد.
در حالتی که ورودی‌هایمان دسته‌ بندی شده باشند این روش عملکرد بهتری نسبت به حالتی دارد که ورودی‌ هایمان عدد باشند. برای حالتی که ورودی عدد باشد معمولا فرض می ‌شود که از توزیع نرمال پیروی می ‌کنند. (که فرض قوی ‌ای است)

</div>
<div dir="rtl">
علاوه بر مزایایی که این دسته ‌بندی ‌کننده دارد معایبی نیز دارد، از جمله:
</div>
در صورتی که ورودی‌ مان دسته ‌بندی شده باشد و در مرحله یادگیری، دسته ‌ای وجود داشته باشد که دسته ‌بندی‌ کننده هیچ داده ‌ای از آن دسته مشاهده نکرده باشد، دسته‌ بندی‌ کننده، احتمالی برابر صفر برای آن دسته در نظر می‌ گیرد و قادر به دسته ‌بندی کردن نخواهد بود. برای حل این مشکل می ‌توان از تکنیک ‌های هموار سازی مانند تخمین ‌گر لاپلاس استفاده کرد.
یکی دیگر از معایب این دسته‌ بندی‌ کننده این است که دستیابی به شرط مستقل بودن در دنیای واقعی تقریبا غیرممکن است.
</div>
