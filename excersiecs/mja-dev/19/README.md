دسته‌بندی‌کننده متن: دسته‌بندی‌کننده‌های بیز ساده عموماً در دسته‌بندی متن کاربرد دارند و نسبت به روش‌های دیگر درصد موفقیت بیشتری در این زمینه دارند.
<br><br>
فیلترینگ اسپم: یکی از معروف‌ترین کاربردهای این دسته‌بندی‌کننده فیلترینگ اسپم است. در این روش فیلترینگ از دسته‌بندی‌کننده بیز ساده برای شناسایی ایمیل‌های اسپم استفاده می‌شود. امروزه بسیاری از سرویس‌دهندگان پست‌های الکترونیک از فیلترینگ اسپم بیزی استفاده می‌کنند. این روش در نرم‌افزارهای فیلتر اسپم نیز استفاده می‌شود. فیلترهای سمت سرور مانند Bogofilter, SpamBayes, SpamAssassin, DSPAM و ASSP نیز از تکنیک‌های فیلتر اسپم بیزی استفاده می‌کنند.
<br><br>
سامانه توصیه‌گر: دسته‌بندی‌کننده بیز ساده به همراه پالایش گروهی سامانهٔ توصیه‌گری را تشکیل می‌دهد که از تکنیک‌های یادگیری ماشین و داده‌کاوی برای فیلتر کردن اطلاعات دیده نشده و پیش‌بینی نظر یک کاربر در مورد اقلام مختلف استفاده می‌کند.
<br><br>
تحلیل احساسات: از این دسته‌بندی‌کننده در تحلیل احساسات متون و نظرات مختلف (برای مثال در شبکه‌های اجتماعی) استفاده می‌شود.
<br><br>

<br>[ ویکی پدیا](https://fa.wikipedia.org/wiki/%D8%AF%D8%B3%D8%AA%D9%87%E2%80%8C%D8%A8%D9%86%D8%AF%DB%8C%E2%80%8C%DA%A9%D9%86%D9%86%D8%AF%D9%87_%D8%A8%DB%8C%D8%B2_%D8%B3%D8%A7%D8%AF%D9%87)
<br><br>

