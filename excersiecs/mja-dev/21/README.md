# الگوریتم C4.5
آقای راس کوینلند (پیشنهاد دهنده‌ی الگوریتمِ ID3)، بعد از اینکه به نقاط ضعفِ این الگوریتم پی‌برد، در مدتِ کوتاهی الگوریتمِ بعدی خود یعنی C4.5 را طراحی کرد. از نقاطِ ضعف الگوریتم ID3 که در C4.5 رفع شده است می‌توان به موارد زیر اشاره کرد:


۱. الگوریتم C4.5 می‌تواند مقادیر گسسته یا پیوسته را در ویژگی‌ها درک کند. در درسِ آشنایی با الگوریتم ID3 این نکته را گفتیم که الگوریتمِ ID3 اولیه نمی‌تواند تفاوتِ مقادیرِ عددیِ پیوسته را درک کند. برای مثال نمی‌تواند تفاوت بین معدل‌ها را درک کند. ولی الگوریتمِ C4.5 می‌تواند این کار را انجام دهد و مقادیرِ پیوسته را هم درک کرده و بر اساس آن درخت تصمیم را بسازد.
<br>
۲. الگوریتمِ C4.5 قادر است تا مقادیری که موجود نیستند را هم تحمل کند.
<br>
۳. سومین موردی که باعث بهینه شدن الگوریتم C4.5 نسبت به ID3 می‌شود، عملیاتِ هرس کردن (prunning) جهت جلوگیری از overfitting است. الگوریتم‌هایی مانند ID3 به خاطر اینکه سعی دارند تا حد امکان شاخه و برگ داشته باشند (تا به نتیجه مورد نظر برسند) با احتمال بالاتری دارای پیچیدگی در ساخت مدل می‌شوند و این پیچیدگی در بسیاری از موارد الگوریتم را دچار overfitting و خطای بالا می‌کند. اما با عملیات هرس کردن درخت که در الگوریتم C4.5 انجام می‌شود، می‌توان مدل را به یک نقطه بهینه رساند که زیاد پیچیده نباشد (و البته زیاد هم ساده نباشد) و overfitting یا underfitting رخ ندهد.
<br>
۴. مورد چهارم که می‌تواند الگوریتم C4.5 را از بسیاری دیگر از الگوریتم‌ها متمایز کند بحثِ وزن‌دهی (weighting) به ویژگی‌ها است.
<br><br>
[منبع](https://chistio.ir/%D8%A7%D9%84%DA%AF%D9%88%D8%B1%DB%8C%D8%AA%D9%85-%D8%B7%D8%A8%D9%82%D9%87-%D8%A8%D9%86%D8%AF%DB%8C-%D8%AF%D8%B1%D8%AE%D8%AA-%D8%AA%D8%B5%D9%85%DB%8C%D9%85-c4-5/)

