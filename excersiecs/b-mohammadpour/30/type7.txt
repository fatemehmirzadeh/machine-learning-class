id,news_
2, مجلس به دنبال بستنِ راهِ «تنفسِ» جنگل‌های شمال؟ / آیا درخواست جمع آوری «درختان شکسته و افتاده» اسم رمز قطع درختان و نابودی جنگل است؟مجلس به دنبال بستنِ راهِ «تنفسِ» جنگل‌های شمال؟ / آیا درخواست جمع آوری «درختان شکسته و افتاده» اسم رمز قطع درختان و نابودی جنگل است؟تمام ۳۲ نماینده سه استان شمالی، پنجشنبه چهارم آذرماه با رئیس دولت سیزدهم جلسه داشتند تا از او بخواهند فکری به حال خوراک کارخانه‌های شمال کند. کارخانه‌هایی که در نخستین روز کسب مجوز، به شرط تامین چوب از آن سوی مرزها، گواهی فعالیت دریافت کردند.
11,ترویج فرهنگ اهدای عضو نیازمند کار بیشتر استبه گزارش خبرگزاری مهر، امید قبادی، در رابطه با وضعیت فرهنگ سازی حوزه اهدای عضو در ایران، افزود: کشور ما در حال حاضر برای رسیدن به وضعیت مطلوب در بحث اهدا یک سوم مسیر را طی کرده است.وی بر نوع دوستی بالای مردم ایران تاکید کرد و با اشاره به اینکه مردم ایران ظرفیت بالایی در پذیرش این امر انسان دوستانه داشته و دارند، ادامه داد: اگر هنوز به وضعیت مطلوب نرسیده ایم بخش زیادی به خاطر کم کاری در حوزه فرهنگ سازی و آشنا نبودن مردم با مفهوم مرگ مغزی مساوی با مرگ است.قبادی در پاسخ به سوالی مبنی بر اینکه کدام عضو پیوندی بیشتر در ایران مورد نیاز است، گفت: به دلیل رایج بودن دو بیماری فشار خون و دیابت در ایران و عوارض ناشی از این بیماری‌ها که از بین رفتن کلیه است، نیاز به پیوند این عضو در بیماران لیست انتظار ایران بیشتر است.وی با اشاره به اهمیت رضایت گرفتن سریع در نجات دو عضو قلب و ریه، تأکید کرد: این دو عضو زودتر از سایر اعضا بعد از مرگ مغزی از بین می‌روند بنابراین آگاه‌سازی وسیع‌تر مردم و شناخته شده‌تر شدن این نوع مرگ، در سرعت رضایت گیری تأثیرگذار خواهد بود.
22,حق الزحمه دانشجویان واکسیناتور تعیین شدبه گزارش خبرنگار مهر، دکتر کمال حیدری معاون بهداشتی وزارت بهداشت در نامه‌ای به دکتر عباس شیراوژن معاون فرهنگی و دانشجویی وزارت بهداشت موضوع مشارکت دانشجویان در طرح واکسیناسیون کشوری را پاسخ داده است.در این نامه آمده است: «در راستای گام پنجم طرح شهید سلیمانی مبتنی بر واکسیناسیون عمومی، پایگاه‌های تجمیعی واکسیناسیون جهت تسهیل و تسریع در روند واکسیناسیون کووید - ۱۹ راه اندازی و مقرر شد دانشگاه‌های علوم پزشکی از همه امکانات دانشگاه در این راستا استفاده کنند.یکی از نکات راهبردی بهره‌گیری از نیروهای دانشجو در رشته‌های مرتبط با این موضوع بود که خوشبختانه با حضور همه جانبه دانشجویان و فعالیت‌های بی شائبه آنان، شاهد پیشرفت‌های زیادی در عملکرد پایگاه‌های تجمیعی در امر واکسیناسیون بوده و هستیم که نقش دانشجویان در رسیدن به اهداف غیر قابل انکار است و باید به نحو مقتضی از آنان تقدیر شود.با توجه به اینکه حضور دانشجویان بر اساس کار دانشجویی معمولاً صورت می‌پذیرد و حق الزحمه در نظر گرفته برای آنان پاسخگوی زحمات و همچنین هزینه‌های ایاب و ذهاب را نخواهد کرد، بنابراین با بررسی‌های صورت گرفته مبلغ حق الزحمه دانشجویان به صورت ساعتی ۱۵۰ هزار ریال (۱۵ هزار تومان) تعیین می‌شود.امید است با مساعدت‌های معاونت فرهنگی و دانشجویی وزارت بهداشت و با تخصیص اعتبارات مربوط از سوی سازمان برنامه و بودجه به زودی جبران حداقلی زحمات دانشجویان صورت پذیرد.»پیش از این دکتر حمیدرضا اشراقی مدیرکل دانشجویی وزارت بهداشت در گفتگو با خبرنگار مهر درباره کار دانشجویی دانشجویان علوم پزشکی در حوزه واکسیناسیون گفته بود: دانشجویان علوم پزشکی که به عنوان واکسیناتور در واکسیناسیون کرونا همکاری کرده‌اند یک حق الزحمه تحت عنوان کار دانشجویی دریافت می‌کنند که در حال هماهنگی با معاونت بهداشتی برای تعیین آن هستیم.
31,3 عضو هیأت مدیره پرسپولیس صدری را مدیرعامل معرفی کردندبه گزارش خبرنگار ورزشی خبرگزاری فارس، پس از استعفای جعفر سمیعی از مدیرعاملی باشگاه پرسپولیس در روز 16 شهریور مجید صدری به عنوان سرپرست این باشگاه توسط اعضای هیأت مدیره سرخ‌پوشان معرفی شد. در شرایطی که حدود 9 روز تا پایان زمان سه ماهه سرپرستی صدری در باشگاه پرسپولیس باقیمانده سه عضو هیأت مدیره این باشگاه یعنی محمد فیاض، غلامعلی محمدعلیپور و محمداسد مسجدی بدون برگزاری جلسه با نامه‌ای به وزیر ورزش صدری را به عنوان مدیرعامل پرسپولیس معرفی کردند.البته طبق پیگیری خبرنگار ورزشی خبرگزاری فارس سه عضو هیأت مدیره این نامه را برای حمید سجادی ارسال کردند و صدری که اکنون به عنوان رئیس هیأت مدیره مشغول فعالیت است نقشی در این تصمیم‌گیری نداشته است. حال باید دید وزیر ورزش که پیش از این از اعضای هیأت مدیره پرسپولیس درخواست کرده بود گزینه خود را برای مدیرعاملی این باشگاه اعلام کنند چه زمانی تکلیف مدیریت پرسپولیس را مشخص می‌کند.
32,زمین‌لرزه ۷.۵ ریشتری پرو را لرزاندزمین‌لرزه ۷.۵ ریشتری پرو را لرزاندتهران - ایرنا - به گزارش مرکز لرزه نگاری اروپا- مدیترانه، زمین لرزه ای به بزرگی ۷.۵ درجه در مقیاس امواج درونی زمین(ریشتر) دقایقی پیش شهر باررانکا در شمال پرو را لرزاند.به گزارش ایرنا، این زمین لرزه در شمال شهر بارانکا در ۱۷۵ کیلومتری شمال لیما پایتخت پرو و در عمق ۸۰ کیلومتری از سطح زمین رخ داد.  هنوز خبری درباره خسارات و تلفات احتمالی این زمین لرزه مخابره نشده است.این زمین لرزه در مناطق وسیعی از برزیل، کلمبیا و اکوادور هم احساس شده است.برخی منابع خبری عمق این زمین لرزه را در فاصله ۱۱۲ کیلومتری از سطح زمین اعلام کرده اند. با توجه به زیاد بودن عمق زمین لرزه، این احتمال وجود دارد خسارات زیادی ایجاد نشود.
35,به گزارش خبرنگار مهر، حجت‌الاسلام غلامحسین محسنی اژه‌ای عصر امروز در نشست مشترک مجلس با قوه قضائیه که در محل صحن مجلس شورای اسلامی برگزار شد، گفت: خداوند را سپاسگزارم که توفیقی حاصل شد تا به همراه همکارانم در قوه قضائیه در آستانه سالروز شهادت عالم مجاهد، مبارز، وارسته و شجاع یعنی شهید آیت‌الله مدرس در مجلس و در خدمت نمایندگان مجلس باشم.وی بیان کرد: از رئیس مجلس شورای اسلامی و اعضای هیئت رئیسه مجلس تقدیر و تشکر می‌کنم که این فرصت را ایجاد کردند تا جلسه مشترکی بین نمایندگان مجلس و کارکنان قوه قضائیه برگزار شود.رئیس قوه قضائیه تصریح کرد: امیدوارم که این نشست‌ها و گفتگوهای مشترک در راستای کمک به نظام جمهوری اسلامی ایران و مردم باشد و به رفع مشکلات مردم بیانجامد.محسنی اژه ای با بیان اینکه مجلس به تعبیر شهید مدرس و امامین انقلاب، مرکز ثقل مملکت، خانه ملت و عصاره ملت است، اظهار داشت: امام(ره) فرمودند اگر در راس قوای سه گانه افراد شایسته‌ای به مانند شهید مدرس قرار بگیرند همه امور اصلاح می‌شود.وی تاکید کرد: مجلس می‌تواند منشا اصلاح امور باشد، مجلس می‌تواند ریل گذاری صحیح کند؛ مجلس اول و وسط و آخر است چرا که قانون وضع می کند، نظارت می کند و قدرت سوال و استیضاح دارد.رئیس قوه قضائیه با تاکید بر اینکه مجلس می‌تواند منشا قدرت نظام و عامل ایستادگی در برابر بیگانگان باشد، اظهار کرد: مجلس به سایر قوا برای ایستادگی در مقابل فشار بیگانگان کمک می‌کند و این امر را در دوره های مختلف ثابت کرده است. این موضوع از زمان شهید مدرس تا امروز برقرار بوده و کاری که شهید مدرس در زمان خود انجام داد بی‌نظیر بود.محسنی اژه‌ای خاطرنشان کرد: مجلس یازدهم به کمک دولت آمد در مقابل زیاده‌خواهان و شیطان بزرگ می‌خواستند ملت ایران را بیشتر تحت فشار قرار دهند قانونی وضع کرد که مسیر را تغییر داد و تولید قدرت و اقتدار کرد؛ این جایگاه مجلس است.وی بیان کرد: زیاده‌خواهان و شیطان بزرگ باز به دنبال آن بودند تا به نحوی از انحا، فشارهای خود بر مردم ایران را افزایش دهند که مجلس یازدهم به کمک دولت آمد و یک قانون مهم هسته‌ای را به تصویب رساند و تولید قدرت کرد و قدرت آفرید.رئیس قوه قضائیه ادامه داد: امروز دولت سیزدهم نیز با تمام قوا در حال رسیدگی به مسائل کشور است و رئیس‌جمهور و اعضای کابینه هم با خیرخواهی و دلسوزی در جهت ارتقاء نظام و رفع مشکلات کشور گام برمی‌دارند.محسنی اژه‌ای تصریح کرد: همچنین همکاران بنده در قوه قضائیه هم تلاش وافری می‌کنند تا در جهت اهداف نظام و تحقق ارزش‌های انقلاب اسلامی گام بردارند و برخورد بدون تبعیض با مفسدان را در دستور کار دارند.وی گفت: امروز فرصتی است که سه قوه دست در دست یکدیگر دهند و مسائل کشور را آسیب‌شناسی جدی کنند و ما باید با یکدیگر راه‌حل‌های مشترک بیابیم و نقشه‌های دشمنان را خنثی کنیم.رئیس قوه قضائیه با اشاره به اینکه ما باید مشکلات را خنثی و برطرف کنیم و مردم ما می‌توانند تحریم‌ها را خنثی کنند، گفت: اگر سه قوه دست به دست هم دهند و از ظرفیت‌های مردمی استفاده کنند، قطعاً می‌توانند تحریم‌ها را خنثی کنند و به اهداف عالی نظام برسند.محسنی اژه‌ای با بیان اینکه ما باید شرایط کشور را به خوبی درک و در عمل هم به یکدیگر کمک کنیم، گفت: سرمایه اصلی ما مردم هستند و اگر سه قوه از این سرمایه استفاده کنند، می‌توانیم مشکلات کشور را حل و فصل کنیم. برخی از مشکلات ناشی از سوء مدیریت ما است، البته برخی از مشکلات هم از طریق دشمنان برای کشورمان ایجاد شده است.وی درباره نکاتی که نمایندگان مجلس در این باره مطرح کردند، گفت: درباره برخی از موضوعاتی که طرح کردید، ما خلاء قانونی داریم و باید دست به دست هم دهیم تا مشکلات قانونی مرتفع شود. همچنین زمانی که لوایح به مجلس ارائه می‌شود، باید پیش از بررسی در صحن علنی مجلس، جلسات مشترک برگزار شود و با تشریک مساعی و همکاری با یکدیگر کاری کنیم که در صحن مجلس لوایح دچار تغییرات اساسی و فوق‌العاده نشود و به گونه‌ای باشد که این لوایح سریعتر به نتیجه برسد.رئیس قوه قضائیه با بیان اینکه هر ترک فعلی جرم نیست گفت: این امور قانون می خواهد. قوه قضائیه باید دستگاهی باشد که بیش از همه به قانون احترام می گذارد. اگر به قانون پایبند نباشیم هر کسی به سلیقه خود عمل می کند و مشکل ایجاد می‌شود.محسنی اژه‌ای گفت: تا امروز ۹ نشست با نمایندگان داشته ام. همه تلاش ما برای پیدا کردن راهکارهای مشترک بوده است.وی در بخش دیگری از اظهارات خود تصریح کرد: ۲۹۰ نماینده در تمام نقاط کشورحضور دارند که نزدیکترین افراد به مردم هستند و از جزئیات مشکلات و زندگی مردم مطلع هستند. چه کسی از نمایندگان مجلس دردآشناتر به مردم است. نمایندگان مشکلات مردم را می دانند و برای حل آن، قانون پیش بینی کرده، نظارت و برای اجرای پیگیری می کنند.رئیس قوه قضائیه با بیان اینکه باید از فرصت خدمت استفاده کنیم، گفت: اگر از این فرصت استفاده نکنیم باید در پیشگاه خداوند، ملت و حتی وجدان خود پاسخگو باشیم. امروز نمایندگان محترم بیش از من برای قوه دلسوزی می کنند. این بی سابقه و کم سابقه است. باید از این فرصت استفاده کرد.محسنی اژه‌ای با اشاره به اولویت های قوه قضائیه، گفت: این اولویت ها نیاز به عِده و عُده دارد. کوتاه کردن فرایندهای دادرسی از اهداف ما است. بیش از ۲ هزارعنوان مجرمانه وجود دارد. اگر این عناوین مجرمانه افزایش یابد پرونده های قضایی روز به روز افزایش می یابد.وی با بیان اینکه می خواهیم در این خصوص لایحه ای به مجلس ارائه کنیم، افزود: خواهش می کنیم جرم انگاری ها کاهش یابد. قوه قضائیه و قوه مقننه موظف به کاهش جرم انگاری بودند. می خواهیم رسیدگی به پروندها، عالمانه، عادلانه و دقیق باشد.رئیس قوه قضائیه گفت: ما به نیروهای متخصص نیاز داریم تا بتوانیم با فراغ بال و عالمانه و متخصصانه عمل کنیم. بعضاً می بینیم که کارمندان در یک اتاق کوچک کار می کنند و حتی جای حرکت هم وجود ندارد و ارباب رجوع هم در یک فضای بسته پشت سر هم می آیند و باید این فضاها تغییر کند.محسنی اژه‌ای بیان کرد: همچنین حقوق برخی از کارمندان اداری بسیار کم است، به گونه ای که یکی از کارمندان به بنده گفت با اقساطی که پرداخت می کنم، در انتها فقط یک میلیون تومان برایم باقی می ماند و با این شرایط مردم چگونه می توانند زندگی کنند.وی افزود: امروز قوه قضائیه به دنبال آن است که هزینه کمتری به مردم وارد شود و یکی از راه های کاهش هزینه آن است که رسیدگی الکترونیکی را توسعه دهیم که در بودجه امسال برای بخش فناوری قوه قضائیه هزار میلیارد در نظر گرفته شد.رئیس قوه قضائیه تصریح کرد: علاوه بر این قرار بود ۴۰۰ میلیارد تومان برای سند تحول که ما خود را ملزم به آن می دانیم، اختصاص پیدا کند اما حتی یک ریال هم به ما داده نشد. ما به دنبال این هستیم که برای اقشار ضعیف جامعه کاری کنیم که به حق و حقوق خود برسند اما این مسئله نیاز به بودجه دارد و با این امکانات کم امکان انجام بسیاری از کارها نیست.محسنی اژه‌ای گفت: پیشنهاد دادیم بودجه قوه قضائیه، ۵ درصد از بودجه عمومی باشد که این پیشنهاد با موافقت مواجه نشد و در نهایت قرار شد که ۲.۹ درصد از بودجه عمومی کشور به قوه قضائیه تخصیص داده شود که لازم است کل این بودجه ای که برای قوه قضائیه در نظر گرفته شده است، به ما تخصیص داده شود.کد خبر 5362935
36,به گزارش خبرگزاری فارس از اصفهان؛ از صبح امروز همزمان با اتمام تجمع کشاورزان که در اعتراض به بی‌آبی حدود ۱۶ روز در بستر زاینده رود حضور داشتند، عده‌ای دیگری که گفته می‌شود از کشاورزان نیستند وارد صحنه اعتراضات شدند.نوع این اعتراضات متفاوت از تجمع آرام روزهای گذشته بود به نحوی که در مواردی روشن کردن آتش در معابر اطراف، سنگ پرانی به پلیس و آتش زدن اموال عمومی توسط این افراد دیده می شود.نیروی انتظامی در مواجهه با این افراد اقدام به  شلیک گاز اشک آور کرده است و تلاش می‌کند مانع از بی نظمی و ناامنی شود.خبرها حاکی‌است در میدان بزرگمهر، خواجو و خیابان‌های اطراف برخی افراد با پرتاب سنگ به سمت نیروی نظامی در حال تخریب اموال عمومی هستند.عده‌ای با حمله به یک آمبولانس  شیشه‌های آن را شکستند. یک موتور پلیس را به آتش کشیده شد و با آتش زدن درختان در اطراف پل فردوسی و سی‌وسه پل فضای رعب و‌ وحشت برای عابرین ایجاد شده است.خبرنگاران فارس گزارش می دهند که شعارهای واضحی از سوی معترضین شنیده نمی‌شود اگرچه در برابر اقدامات پلیس فحاشی‌های پراکنده ای صورت می‌گیرد.این افراد در دسته های ۴۰ و ۵۰ نفره در خیابان‌های اطراف پل خواجو حضور دارند و تعدادشان در حال حاضر حدود ۳۰۰ نفر برآورد می‌شود.انتهای پیام/ی
37,محسن حمزه لو در گفتگو با خبرنگار مهر در خصوص آخرین وضعیت جاده سرچم – میاندوآب اظهار کرد: طرح محور سرچم- میاندوآب به طول ۱۸۱ کیلومتر در پنج قطعه در حال ساخت قرار دارد که قطعات یک و پنج آن به اتمام رسیده و قطعه یک تحویل موقت شده و قطعه پنج نیز که در محدوده آذربایجان‌شرقی واقع شده به طور قطعی مورد استفاده قرار گرفته است.وی با بیان اینکه ۶۵ کیلومتر از این محور در محدوده راه‌های آذربایجان‌غربی قرار دارد، خاطرنشان کرد: قطعه اول این محور تکمیل شده و قطعه دوم ٧۶ درصد پیشرفت اجرایی دارد که روند اجرای آن از سال گذشته تسریع یافته است.حمزه لو اضافه کرد: محور سرچم- میاندوآب از محورهای مهم کریدور شرقی - غربی در شمال‌غرب کشور است که این شهرستان را به سمت میانه و شمال کشور متصل می‌کند.مدیرکل راه و شهرسازی آذربایجان غربی با اشاره به اینکه جاده سرچم – میاندوآب از طرح‌های قدیمی راه و شهرسازی است، گفت: این طرح از سمت استان آذربایجان غربی رو به اتمام بوده و بهره برداری کامل آن منوط به اتمام طرح در بخش آذربایجان شرقی است.حمزه لو در ادامه خاطرنشان کرد: کمربندی میاندوآب به طول ١١ کیلومتر به ارزش یک هزار و ٨٠٠ میلیارد ریال احداث می‌شود و تکمیل آن برای ساماندهی ورودی و خروجی شهر میاندوآب حیاتی است.مدیرکل راه و شهرسازی آذربایجان غربی گفت: اتصال کریدور بزرگراهی غرب به کریدور شرقی - غربی کشور، کاهش ١۵٠ کیلومتری مسافت جنوب استان با مرکز کشور، رونق اقتصادی در بخش‌های کشاورزی و معدن و صرفه‌جویی در مصرف انرژی و تأمین ایمنی شبکه حمل‌ونقل از جمله مزایای تکمیل احداث محور میاندوآب - سرچم است.وی یادآور شد: با بهره‌برداری کامل از این طرح، رفت و آمد مسافران از آزاد راه زنجان تبریز به غرب و شمال غرب کشور و برعکس، بسیار راحت‌تر از گذشته خواهد شد و کاهش زمان سفر جاده‌ای و آسان‌تر شدن رفت و آمد مسافران به مرکز کشور از طریق جاده میاندوآب در آذربایجان‌غربی به سرچم در آذربایجان‌شرقی از اهداف اجرای این طرح است.محور سرچم- میاندوآب از محورهای مهم کریدور شرقی - غربی در شمال‌غرب کشور است که این شهرستان را به سمت میانه و شمال کشور متصل می‌کند.کاهش ۶۵ کیلومتری مسافت از میاندوآب تا مرکز کشور و همچنین کاهش تصادفات جاده‌ای از نتایج مثبت احداث این جاده است و با بهره‌برداری از آن، تحولی در توسعه منطقه و رونق اقتصادی در بخش‌های روستایی و معدنی فراهم می‌شود.کد خبر 5363327
41,بیژن ذوالفقار نسب در گفتگو با خبرنگار مهر، با اشاره به عدم انتخاب هیأت مدیره باشگاه پرسپولیس گفت: وقت بسیار زیادی برای این موضوع از سوی وزارت ورزش گذاشته شده است تا هیأت مدیره‌ای کارآمد برای باشگاه پرسپولیس نیز تعیین شود. قبول دارم این موضوع با تأخیر همراه شده است اما تمام تلاش ارکان اجرایی وزارت روی این موضوع است که هیأت مدیره کار آمد بتواند مشکلات را حل کند نه اینکه بخواهد بدهی سر سام آور به جای بگذارد.مشاور وزیر ورزش و جوانان با اشاره به حل نشدن مشکل پرداخت طلب گابریل کالدرون تاکید کرد: وقتی جزئیات قرارداد و رفتاری که با او شد را خواندم شوکه شدم. قراردادی که اینگونه پرسپولیس را به دردسر انداخت و برای حل آن هزاران راهکار در نظر گرفته شده است.وی بدون اشاره به اسم مدیرعامل پیشین پرسپولیس در دوران مربیگری کالدرون تاکید کرد: من واقعا نمی‌دانم چرا کسانی که خود را پرسپولیسی اصیل می‌دانند با رفتارهای مدیریتی خود کاری می‌کنند که هوادار حرص و جوش بخورد.ذوالفقار نسب راجع به حاشیه‌های به وجود آمده با توجه به صحبت‌های حمید سجادی وزیر ورزش نسبت به دیدگاه یحیی گل محمدی در خصوص انتخاب هیأت مدیره باشگاه تصریح کرد: من در جریان جزئیات این مصاحبه‌ها نیستم. تنها نکته‌ای که به آن اطمینان دارم احترام ویژه آقای سجادی وزیر ورزش به یحیی گل محمدی است.او ادامه داد: بدون شک انتخاب مدیریت برای کی مجموعه می‌تواند راهگشا باشد اما متأسفانه برخی‌ها می‌خواهند با استفاده از فضای مسموم نسبت به افراد موضع‌گیری کنند. قطعا عملکرد مربیان هر دو تیم استقلال و پرسپولیس برای هواداران دو تیم قابل احترام است و این مهم‌ترین موضوع برای هر دو باشگاه باید باشد. با این حال افرادی هستند که می‌خواهند مشکل تراشی کنند و واقعیت‌های موجود را بیان نکنند.ذوالفقار نسب در پایان خاطرنشان کرد: فوتبال باشگاهی ایران نشان داده است تفاوت فاحشی با تیم‌های درجه دوم و سوم آسیا دارد. موفقیت‌هایی که در سال‌های اخیر بخصوص پرسپولیس در رقابت‌های لیگ قهرمانان آسیا کسب شده است که نشان می‌دهد رسیدن به قله افتخارات در این بازی‌ها چندان دور از دسترس نیست.کد خبر 5362671
42,عربستان ورود زائران خانه خدا از 18 کشور جهان را ممنوع کردبه گزارش خبرنگار حج و زیارت خبرگزاری فارس، با شیوع سویه جدید کرونا و احتمال ورود آن به خاورمیانه، عربستان پروازهای خود را به برخی از کشورها ممنوع کرد.مسؤولان سعودی اعلام کردند که به منظور جلوگیری از شیوع سویه جدید کرونا در این کشور، از ورود زائران خانه خدا از ۱۸ کشور معذور هستند؛ به طوری که از امروز سفر به این کشورها ممنوع است و زائران این کشورها هم امکان سفر به عربستان را ندارند.بر همین اساس، از امروز زائران کشورهایی همچون لبنان، ترکیه، افغانستان، مالاوی، زامبیا، ماداگاسکار، آنگولا، سیشل، موریس، کومور، آفریقای جنوبی، نامیبیا، بوتسوانا، زیمبابوه، موزامبیک، لسوتو، اسواتینی و اتیوپی حتی در صورت تزریق واکسن و رعایت نکات بهداشتی اجازه ورود به عربستان و تشرف به خانه خدا را ندارند.علاوه بر این، عربستان در جدیدترین جلسات خود با ابراز نگرانی از احتمال شیوع سویه جدید ویروس کرونا در منطقه و این کشور، تصمیم‌گیری برای حج تمتع ۱۴۴۳ را به ماه‌های نزدیک به ایام حج موکول کرده است.به گزارش فارس، از حدود چهار ماه گذشته سعودی‌ها با پذیرش زائران خارجی با  شروطی همچون تزریق واکسن موافقت کرده بودند که با توجه به سویه جدید کرونا، احتمال افزایش زوار کشورهایی که ورود به عربستان برای آنها ممنوع است، وجود دارد.
47,به گزارش خبرنگار گروه علم و آموزش ایرنا، وزیر بهداشت درمان و آموزش پزشکی در این آئین که با حضور حجت ‌الاسلام مصطفی رستمی رییس نهاد نمایندگی مقام معظم رهبری در دانشگاه، رییس سازمان عقیدتی سیاسی وزارت دفاع، مقامات وزارت دفاع، فرمانده ستاد مقابله با کرونا در کلان‌شهر تهران و رییس دانشگاه آزاد همراه بود در سخنانی ضمن تقدیر از برگزارکنندگان این آیین افزود: در واقع این نخستین آیین پاسداشت شهید فخری زاده از سوی جامعه دانشگاهیان است.بهرام عین اللهی با اشاره به ترور ناجوانمردانه شهیدفخری زاده از سوی دشمنان این مرز و بوم اظهار کرد: هدف اصلی آنها در واقع صدمه زدن به مغزهای متفکر نظام اسلامی است.وی با تاکید بر ضرورت توجه هرچه بیشتر به جامعه نخبگان خاطرنشان کرد: در حالی که در حماسه هشت سال دفاع مقدس ما هیچ تجربه‌ای نسبت به درمان مجروحان شیمیایی نداشتیم، این نخبگان بودند که توانستند از دانش و تجربیات ارزنده خود این پدیده را درمان کنند.وزیر بهداشت با بیان اینکه امروزه نسل جوان پرشور است و دشمن این نسل جوان را مورد تهاجم قرار داده است، گفت: حضور جوانان ایرانی در کمک به مسیر واکسیناسیون جامعه در حقیقت لایحه های پنهان جوانان مومن و انقلابی را نشان داد.وی اضافه کرد: این نوع جریان‌ها واقعیت کشور ماست و نباید گول دشمن را بخوریم. این جوانان امروز به دنبال الگو هستند و شهید فخری‌زاده یکی از این الگوهای جوانان کشور است.عین‌اللهی انجام کار جهادی در شرایط فعلی کشور را بسیار مهم خواند و افزود: در این فضا وظیفه همه دانشمندان، دانشگاهیان و جوانان حمایت و کمک به محرومان است و نگاه ما امروزه، به وجود اساتید نخبه و متدینی است که بتوانند راه شهید فخری‌زاده را پیش ببرند.وزیر بهداشت، درمان و آموزش و پزشکی کشور بیان کرد: گام دوم انقلاب را باید جدی بگیریم و با حرکت‌های خودمان این راه را پرنور کنیم.وی با تاکید بر اینکه، مهمترین ماموریت و فعالیت ما پژوهش‌های دانشگاهی است اظهار کرد: عمل کردن مانند شهید فخری‌زاده یعنی نیاز مردم را با انجام پژوهش های کاربردی برطرف کردن، امروزه رشد علمی ما یعنی مرگ بر آمریکا و این مرگ بر آمریکا باید به نگاهی کاربردی تبدیل شود و همین نگاه ما باید به داخل باشد.وی افزود: ما از همه علومی که در جهان وجود دارد، در کشور داریم و باید شعار ما می‌توانیم را عملی کنیم. شهید فخری‌زاده نمونه عینی این شعار است‌.وی با اشاره به روند تولید واکسن در کشور و فراگیری آن افزود: ما تمام پلتفرم های واکسن کرونا را در کشور خودمان تولید می‌کنیم و این یعنی مرگ بر آمریکا. دشمن نشان داد که از علم و دانشمندان ما می‌ترسد.عین‌اللهی با اشاره به حضور فرزندان شهید فخری‌زاده در مراسم گفت: ما از روح شهید فخری‌زاده می‌خواهیم که به ما کمک کند تا کشور را بتوانیم به جایگاه واقعی خودش برسانیم و امیدواریم که دانشگاه های ما راه اصلی خودشان را پیدا کنند و بسیاری از مشکلات را برطرف کنند و راهشان خدمت به مردم باشد.حامد فخری‌زاده فرزند شهید فخری‌زاده نیز در این مراسم پس از آیین تجلیل از این خانواده والا مقام، با بیان ابیاتی در وصف پدرش گفت: فخری‌زاده را نه در این دهه های آخر بلکه در تمام طول عمر حیاتش باید جستجو کرد.وی افزود: نوع نگاه پدرم به زندگی، نگاه متفکرانه و پرسشگرانه است که از سن ۱۵ سالگی به سراغ فلسفه می‌رود و به گفته خودش کتب امام راحل را از قبل از انقلاب در دست می‌گیرد و تا لحظه آخر زمین نگذاشت.فرزند شهید فخری‌زاده ادامه داد: همیشه علمی که شهید دنبالش بود علم نافع درست بود. شهید فخری‌زاده تمام مقاطع تحصیلی خود را در همین کشور و با همین اساتید و محدودیت ها که برای همه ما اتفاق می‌افتد سپری کرد و تبدیل به فردی شد که نه تنها در داخل بلکه در رسانه های غربی نیز از او به عنوان دانشمند یاد می کنند. وی یادآور شد: شهید فخری‌زاده با چهار دولت و ۵ وزیر کار کرد و جالب اینجاست که در تمام این مقاطع نه از مسیر دور شد و نه از مسیر خودش فاصله گرفت، درواقع با عقل معاد زندگی می‌کرد و نه عقل معاش.آیین نخستین سالگرد شهادت محسن فخری‌زاده دانشمند هسته‌ای و دفاعی کشورمان، شامگاه یکشنبه ۷ آذرماه به شکل حضوری و مجازی در تالار ‌همایش‌های بین المللی امام خمینی (ره) دانشگاه علوم ‌پزشکی شهید بهشتی برگزار شد. ‌در ادامه این آیین با اهدا یک تابلو و لوح از طرف جامعه دانشگاهیان کشور از خانواده شهید فخری زاده تجلیل شد.شهید محسن فخری زاده از مدیران متعهد و متخصص کشورمان در حوزه‌های دفاعی و هسته‌ای بعدازظهر جمعه ۷ آذر ۱۳۹۹ در اقدامی تروریستی در منطقه آبسرد دماوند به شهادت رسید.
48,به گزارش روز دوشنبه ایرنا از روابط عمومی و اطلاع‌رسانی وزارت ارتباطات و فناوری اطلاعات، «عیسی زارع‌پور»  وزیر ارتباطات و فناوری اطلاعات، به مناسبت هفته بسیج با جمعی از فرماندهان و اعضای مرکز بسیج وزارت ارتباطات و فناوری اطلاعات، شرکت‌ها و سازمان‌های تابعه دیدار کرد.زارع‌پور ضمن تبریک هفته بسیج و گرامی‌داشت یاد و خاطره مجاهدت‌ها و ایثارگری‌های بسیجیان در دوران دفاع مقدس و در طول سال‌های فعالیت از زمان تشکیل آن به‌فرمان بنیان‌گذار انقلاب تا به امروز گفت: بسیجیان تاکنون ثابت کرده‌اند که می‌توانند گره‌گشای بسیاری از مشکلات کشور باشند که نمونه‌های آن را در دوران دفاع مقدس، دوران سازندگی و این اواخر در مبارزه با ویروس کرونا شاهد بودیم.وی در ادامه با اشاره به‌ ضرورت تمرکز بر حل مشکلات اقتصادی، افزود: در شرایط کنونی نیز بسیج و بسیجیان می‌توانند گره‌گشای مشکلات اقتصادی کشور باشند و در مجموع کلید حل بسیاری از مشکلات کشور داشتن روحیه بسیجی است.وزیر ارتباطات با بیان اینکه روحیه بسیجی سه ویژگی شاخص دارد، گفت: نخستین ویژگی روحیه بسیجی، کار و تلاش مجاهدانه شبانه‌روزی است. هر جا کار و مأموریتی باشد باید بسیجیان حضور فعال و پررنگ پیدا کنند و با روحیه بسیجی آن را به‌صورت شبانه‌روزی و در کوتاه‌ترین زمان ممکن به سرانجام برسانند.زارع‌پور با تأکید بر اینکه کار عالمانه و متخصصانه و با برنامه ریزی ویژگی دوم روحیه بسیجی است، اضافه کرد: بسیجیان اگر در عرصه‌ای حضور پیدا می‌کنند باید عالمانه، متخصصانه و با برنامه ریزی مدبرانه باشد. بسیجی باید در کارش الگو باشد و وظیفه اداری و تخصصی خود را به بهترین شکل ممکن انجام دهد. خلوص نیت و کار برای رضای خدا هم سومین ویژگی شاخص روحیه بسیجی است.وی با بیان اینکه این سه ویژگی باید در بسیجیان متبلور شود چراکه این روحیه بسیجی می‌تواند کلید حل مشکلات کشور باشد، گفت: ماموریت اصلی مرکز بسیج وزارت ارتباطات و فناوری اطلاعات هم باید ترویج این روحیه در بدنه وزارت ارتباطات باشد و آن را تبدیل به فرهنگ در وزارتخانه کند که اگر این فرهنگ جا بیفتد خودبه‌خود همه مشکلات مردم در وزارت ارتباطات حل می‌شود. مردم به دنبال حل مشکلات هستند و اگر ببینند خادمانشان به دنبال حل مشکلاتشان هستند اعتمادشان به‌نظام مقدس جمهوری اسلامی بیشتر می‌شود.وزیر ارتباطات در ادامه با اشاره به ‌ضرورت تجلی روحیه بسیجی برای کمک به توسعه ارتباطات در اقصی نقاط کشور گفت: ما امروز در این جلسه از شما تقاضا داریم که برای حل مشکلات ارتباطی در نقاط دور افتاده و بویژه حل مشکلات ارتباطات در روستاهای کشور وارد میدان شوید.وی افزود: از مجموع حدود ۴۰ هزار روستای بالای بیست خانوار کشور، بیش از ۵ هزار روستا فاقد هر نوع ارتباطی هستند که مشکلات بسیار زیادی را برای هموطنان، مخصوصا در شرایط شیوع کرونا که استفاده از بسترهای ارتباطی به ضرورتی اجتناب ناپذیر تبدیل شده، ایجاد کرده است. بسیج می تواند ضمن کمک جدی و تخصصی در توسعه دسترسی ارتباطات روستایی، در پایش کیفیت ارتباطات در همه روستاها و تلاش برای برقراری ارتباطات در روستاهای فاقد ارتباط کمک کند.زارع‌پور افزود: هر بسیجی با روحیه جهادی می‌تواند مأمور برقراری ارتباط در چند روستای بالای ۲۰ خانوار باشد و تا به نتیجه رسیدن کار در کوتاه‌ترین زمان ممکن، از کار و تلاش دست برندارد. این اقدامات است که می‌تواند ما را در بین مردم به‌عنوان بسیجی معرفی کند.وی ادامه داد: بنابراین پیشنهاد می‌کنم با مجری ارتباطات روستایی وزارت ارتباطات کارگروهی را تشکیل دهید تا در سراسر کشور توسعه ارتباطات تحت پوشش بسیج قرار گیرد و چند هزار نیروی بسیج وزارت ارتباطات تبدیل به چند هزار نیروی مجری ارتباطات روستایی شوند.وزیر ارتباطات همچنین ضمن استقبال از پیشنهاد یکی از اعضای جلسه برای تشکیل هیات‌های اندیشه‌ورز برای مشارکت بسیجیان در اجرای شبکه ملی اطلاعات، افزود: بسیج می تواند با تشکیل هیات‌های اندیشه‌ورز در موضوعات مورد نیاز شبکه ملی اطلاعات، مجری شبکه ملی اطلاعات را یاری رساند.در ابتدای این جلسه هم کارت عضویت بسیج وزیر ارتباطات و فناوری اطلاعات صادر و تقدیم شد و سپس تعدادی از فرماندهان مرکز بسیج، به نمایندگی از ۱۰ هزار و ۶۶۲ بسیجی وزارت ارتباطات در استان تهران، گزارشی از عملکرد، اقدامات و برنامه‌های خود ارائه کردند.
51,به گزارش فاکس نیوز، چاک تاد مجری شبکه ان بی سی با انتقاد از نحوه مدیریت کرونا توسط دولت بایدن اعلام کرد سویه اومیکرون تنها یک مشکل سلامتی نیست بلکه یک مشکل سیاسی هم ایجاد می کند زیرا بایدن بسیار نابهنگام در چهارم جولای سال جاری پیروزی در مقابل ویروس کرونا را اعلام کرد.بایدن در ماه جولای اعلام کرد که آمریکا در مقابل ویروس کرونا دست بالا را دارد اما درست چند روز پس از این اظهارات، سویه دلتا در آمریکا به سرعت گسترش پیدا کرد.همچنین بر اساس داده های مرکز پیشگیری و کنترل بیماری های آمریکا، در سال ۲۰۲۱ تعداد بیشتری از افراد در مقایسه با سال گذشته در آمریکا قربانی کرونا شده اند.چاک تاد اعلام کرد که جو بایدن شیوه صحیحی در مبارزه با کرونا نداشته است. وی همچنین از سیاستمداران جمهوریخواه آمریکایی انتقاد کرد که با واکسناسیون کرونا مخالفت می کنند.سازمان جهانی بهداشت جمعه شب (۵ آذر) حرف یونانی اومیکرون را به سویه جدید کرونا که در آفریقای جنوبی شناسایی‌شده، اختصاص داد. سازمان جهانی بهداشت این سویه را نگران‌کننده خوانده و کارشناسان بهداشت عمیقاً نگران سرایت اومیکرون هستند چرا که دارای مجموعه‌ای غیرعادی از جهش‌ها است و مشخصاتی متفاوت از سایر سویه‌های نگران‌کننده دارد. سازمان جهانی بهداشت ضمن ابراز نگرانی از این گونه جدید اعلام کرد که  به هفته ها فرصت برای درک ماهیت و جزئیات گونه تازه نیازمند است. پزشکان بر این باورند که این گونه، بدخیم تر از گونه کنونی دلتاست.در پی انتشار این خبر، کشورهای مختلف تدابیری برای رفت‌وآمد به کشورهای جنوب آفریقا اتخاذ کرده‌اند.آمریکا ورود مسافران از هشت کشور آفریقایی را به دلیل هراس از شیوع سویه اومیکرون ممنوع کرده است.اگرچه این کشور هنوز هیچ موردی از ابتلا به این سویه گزارش نکرده است اما دکتر آنتونی فائوچی مشاور ارشد پزشکی کاخ سفید روز شنبه اعلام کرد احتمالا سویه جدید اومیکرون ویروس کرونا وارد آمریکا شده باشد.   
59,اردوی تیم ملی دوچرخه سواری در قشم برپا می‌شودبه گزارش خبرنگار مهر، اولین مرحله اردوی تدارکاتی تیم ملی استقامت امید و بزرگسالان (آقایان و بانوان) به منظور حضور در مسابقات قهرمانی آسیا و بازی‌های آسیایی از تاریخ ۱۴ آذر ماه لغایت ۳ دی ماه با رعایت دستورالعمل‌های بهداشتی و انجام تست کرونا در منطقه آزاد قشم برگزار می‌شود.اسامی ملی پوشان دعوت شده به این اردو به شرح زیر است:سعید صفر زاده، محمد گنج خانلو، بهنام آرین، بهنام خلیلی خسرو شاهی، امیر حسین جمشیدیان، مهدی ناطقی، حسن سیف الهی (در بخش بزرگسالان) و کیارش نادری، نیما ناطقی، علی لبیب، آیدین علیاری، مهدی آقا کاشی، رامیار قوامی، مسعود خاکی، امیر حسین محمدی، و سینا امیرلی در بخش (امید) نفراتی هستند که در بخش آقایان به این اردو دعوت شدند.در بخش بانوان هم ماندانا دهقان، سمیه یزدانی، ساجده سیاحیان، ریحانه خاتونی، فروزان عبدالهی عرب، فاطمه یوسفی، غزاله درخشان، پانته‌آ قلی پور، و ستاره زرگر در بخش بزرگسالان نفرات دعوت شده به این اردو هستند.این اردو زیر نظر محمود پراش به عنوان مربی، دلارام ذاکرانی و علیرضا زینلی کمک مربی، سعید فقیه سرپرست و اکبر فعال مکانیک برگزار خواهد شد.
61,تسنیم نوشت: امام جمعه مشهد با اشاره به حوادث اصفهان گفت: مردم اصفهان برای نان و آب مقابل انقلاب نمی‌ایستند اینها عده‌ای مزدور دشمن و عده‌ای هم جوان ناآگاه به تحریک دشمن بودند، اما خوشبختانه مسئله جمع شد.
67,استاندار چهارمحال و بختیاری گفت: باید تمام توان مجموعه مدیریتی در راستای خدمت به مردم به‌کار گرفته شود و همچنین برنامه ۱۴۰۱ نیز از هم‌اکنون باید مورد توجه قرار بگیرد.
68,فارس نوشت:نائب رئیس کمیسیون اجتماعی مجلس اظهار داشت که بسیاری از کشورها نسبت به ظرفیت‌هایی که ما دراختیار داریم غبطه می‌خورند اما ما به دلایلی همچون عدم برنامه‌ریزی به موقع نتوانستیم استفاده درستی از منابع دراختیارمان داشته باشیم.
70,مدیرعامل سازمان مرکزی تعاون روستایی با بیان اینکه در کشور برخی اقلام تا ۷۰۰ درصد افزایش قیمت داشته است، گفت: تا پایان سال همه ۲۵ قلم کالای اساسی را هوشمند توزیع می‌کنیم.
72,احمد معظمی معتقد است که سکانس خودکشی اینفلوئنسر اینستاگرامی در سریال «سرجوخه» بر اساس شخصیت خاصی نوشته نشده و می‌تواند به دنیا جهانبخت هم ارتباط داشته باشد.
94, در شرایطی که آمارها روند کاهشی نرخ ابتلای روزانه را نشان می‌دهد اما بازگشت رنگ قرمز کرونایی به نقشه ایران نشان می‌دهد خطر در کمین است و ظاهرا دوباره زنگ خطر پیک جدید به صدا درآمده است.
98,ایران در راستای قرارداد با ونزوئلا برای صادرات میعانات گازی به این کشور و دریافت نفت خام، چهارمین محموله میعانات گازی خود را به این کشور تحویل داد.
99,حسین علیزاده در آیین نکوداشت محمدرضا شجریان که همزمان با گشایش نمایشگاه «نغمه مانا» صورت گرفت، در اظهاراتی عجیب گفت: محمدرضا شجریان در قلب مردم جای دارداما انگار قلب گروهی از مردم سیاه است که شجریان در آن جا نمی‌گیرد!
100,همزمان با معرفی صدری به عنوان مدیرعامل پرسپولیس؛اعتراض مشترک بازبکنان پرسپولیس به مشکلات مالیاعتراض مشترک بازبکنان پرسپولیس به مشکلات مالیبازیکنان پرسپولیس با انتشار بیانیه ای در شبکه های اجتماعی اعتراض خود نسبت به عدم پرداخت مطالباتشان را بیان کردند.به گزارش خبرنگار مهر، پس از انتشار خبر مصوبه هیئت مدیره باشگاه پرسپولیس مبنی بر انتخاب مجید صدری به عنوان مدیرعامل سرخپوشان، بازیکنان و اعضای کادر فنی با انتشار بیانیه ای مشترک نسبت به بدقولی‌های باشگاه واکنش نشان دادند.در بخشی از این بیانیه مشترک آمده است:«درباره قول‌هایی که همیشه داده اما عمل نشد باید حرف زد. رقبا با بهترین امکانات آماده مقابله با ما می‌شوند اما ما همیشه باید از مشکلات مالی و کمبود امکانات حرف بزنیم. این عدالتی نیست که ما در ورزش به دنبال آن بودیم حالا شما همه این مشکلات همیشگی را بگذارید کنار بازیکنانی که در این سال‌ها از ما جدا شدند تا متوجه شوید چه شرایط سختی را سپری می‌کنید. در این بیانیه به نظر می‌رسد بازیکنان و اعضای تیم علاوه بر نارضایتی از عملکرد صدری نسبت به تأخیر وزارت ورزش در اعلام مدیرعامل باشگاه و به تبع آن حل مشکلات این تیم اعتراض دارند.بیانیه مشترک پرسپولیس در حالی منتشر شده که سرخپوشان کمتر از ۲۴ ساعت دیگر باید مقابل نفت مسجد سلیمان بازی کنند.دیدار تیم‌های فوتبال پرسپولیس و نفت مسجد سلیمان ساعت ۱۸ دوشنبه هفته جاری در ورزشگاه آزادی بدون حضور تماشاگر برگزار می‌شود.
108,مسافران آفریقا در چه شرایطی وارد ایران می شوندمسافران آفریقا در چه شرایطی وارد ایران می شوندمعاون بهداشت وزارت بهداشت، نسبت به سرعت بالای بیماری‌زایی سویه آفریقایی هشدار داد و گفت: ۳۲ جهش در سویه جدید مشاهده شده که سرعت بیماری‌زایی و درمان آن را اندکی سخت‌تر می‌کند.به گزارش خبرگزاری مهر، کمال حیدری، روز یکشنبه در حاشیه همایش ملی «ره آورد خدمت» که در مرکز همایش‌های رازی تهران برگزار شد، اظهار داشت: حدود ۸۳ درصد جمعیت هدف بالای ۱۲ سال، واکسن کرونا دریافت کرده‌اند و این باعث شد مقداری از میزان بستری و فوتی‌ها کاهش یابد.وی با عنوان این مطلب که واکسن همه مشکلات را رفع نمی‌کند اما بهترین استراتژی است، افزود: رعایت دستورالعمل‌ها برای ما اهمیت زیادی دارد. همان تعداد محدودی که واکسن را دریافت نکرده‌اند بیشتر در خطر هستند و اگر ویروس در گردش باشد چه بسا کسانی که واکسن زده‌اند هم ممکن است مبتلا شوند.حیدری ادامه داد: در بحث رعایت پروتکل‌های بهداشتی وضعیت چندان خوبی نداریم و حدود ۴۷.۶ درصد است که نگران کننده است.وی افزود: در کشورهای اروپایی که واکسیناسیون از ما بالاتر هم بود با این خیال اقدام به بازگشایی‌هایی کردند و موج ششم در آن کشورها رخ داد. خوشبختانه ما موج ششم نداشتیم ولی اگر فعالیت‌ها توسط مردم کنترل نشود، نمی‌توان موضوع را چندان مدیریت کرد و نقش مردم در خود مراقبتی مهم است. الان افراد بالای ۶۰ سال و بیماران خاص باید برای دریافت دوز سوم مراجعه کنند که یکی از راه‌های مقابله با موج بعدی همین موضوع است.حیدری گفت: ۳۲ جهش در سویه جدید مشاهده شده که سرعت بیماری‌زایی و درمان آن را اندکی سخت‌تر می‌کند. آنچه همکاران ما موظف بودند همکاری با وزارت خارجه بود که مراوده با کشورهای آلوده به این سویه جدید را متوقف کنند.وی افزود: میزان استفاده از ماسک ۵۰ درصد است و این امر باید اصلاح شود. الان انواع واکسن‌های کرونا در کشور موجود است و ذخیره ۵۰ روز آینده را هم داریم.حیدری درباره شرایط ورود مسافران به کشور گفت: یکی از شرایط ورود به کشور کارت واکسن است و طبیعتاً مراجعه به کشور از کشورهای آلوده حساسیت بیشتری برای ما دارد و اگر فرد علائم داشته باشد بررسی شده و از او تست گرفته می‌شود و وزارت راه مکانی برای قرنطینه افراد آلوده در نظر گرفته است و اگر مجدداً تست فرد منفی شود می‌تواند از قرنطینه خارج شود.وی با اشاره به کمبود نیروی انسانی در حوزه بهداشت، افزود: این موضوع در ستاد ملی کرونا مطرح شد. تکالیف ما در حوزه بهداشت سنگین و تعداد نیروها محدود است و این یک نقطه ضعف برای ما است و دستور آن بود که جلسه‌ای با وزارتخانه‌های راه و کشور بگذاریم که مراقبت‌های مرزی را تقویت کنیم و بر همین اساس قرار شد بر روند نظارت در فرودگاه بین‌المللی امام (ره) و ۸۲ پایگاه مرزی دیگر اهتمام ورزیم.
112,ترویج فرهنگ اهدای عضو نیازمند کار بیشتر استترویج فرهنگ اهدای عضو نیازمند کار بیشتر استقائم مقام انجمن اهدای عضو ایرانیان گفت: هنوز یک سوم مسیر فرهنگ سازی اهدا در کشور را طی کرده ایم.به گزارش خبرگزاری مهر، امید قبادی، در رابطه با وضعیت فرهنگ سازی حوزه اهدای عضو در ایران، افزود: کشور ما در حال حاضر برای رسیدن به وضعیت مطلوب در بحث اهدا یک سوم مسیر را طی کرده است.وی بر نوع دوستی بالای مردم ایران تاکید کرد و با اشاره به اینکه مردم ایران ظرفیت بالایی در پذیرش این امر انسان دوستانه داشته و دارند، ادامه داد: اگر هنوز به وضعیت مطلوب نرسیده ایم بخش زیادی به خاطر کم کاری در حوزه فرهنگ سازی و آشنا نبودن مردم با مفهوم مرگ مغزی مساوی با مرگ است.قبادی در پاسخ به سوالی مبنی بر اینکه کدام عضو پیوندی بیشتر در ایران مورد نیاز است، گفت: به دلیل رایج بودن دو بیماری فشار خون و دیابت در ایران و عوارض ناشی از این بیماری‌ها که از بین رفتن کلیه است، نیاز به پیوند این عضو در بیماران لیست انتظار ایران بیشتر است.وی با اشاره به اهمیت رضایت گرفتن سریع در نجات دو عضو قلب و ریه، تأکید کرد: این دو عضو زودتر از سایر اعضا بعد از مرگ مغزی از بین می‌روند بنابراین آگاه‌سازی وسیع‌تر مردم و شناخته شده‌تر شدن این نوع مرگ، در سرعت رضایت گیری تأثیرگذار خواهد بود.
117,هر ترک فعلی جرم نیست/ به دنبال رفع مشکلات مردم باشیمهر ترک فعلی جرم نیست/ به دنبال رفع مشکلات مردم باشیمرئیس قوه قضائیه با بیان اینکه هر ترک فعلی جرم نیست گفت: این امور قانون می خواهد. قوه قضائیه باید دستگاهی باشد که بیش از همه به قانون احترام می گذارد.به گزارش خبرنگار مهر، حجت‌الاسلام غلامحسین محسنی اژه‌ای عصر امروز در نشست مشترک مجلس با قوه قضائیه که در محل صحن مجلس شورای اسلامی برگزار شد، گفت: خداوند را سپاسگزارم که توفیقی حاصل شد تا به همراه همکارانم در قوه قضائیه در آستانه سالروز شهادت عالم مجاهد، مبارز، وارسته و شجاع یعنی شهید آیت‌الله مدرس در مجلس و در خدمت نمایندگان مجلس باشم.وی بیان کرد: از رئیس مجلس شورای اسلامی و اعضای هیئت رئیسه مجلس تقدیر و تشکر می‌کنم که این فرصت را ایجاد کردند تا جلسه مشترکی بین نمایندگان مجلس و کارکنان قوه قضائیه برگزار شود.رئیس قوه قضائیه تصریح کرد: امیدوارم که این نشست‌ها و گفتگوهای مشترک در راستای کمک به نظام جمهوری اسلامی ایران و مردم باشد و به رفع مشکلات مردم بیانجامد.محسنی اژه ای با بیان اینکه مجلس به تعبیر شهید مدرس و امامین انقلاب، مرکز ثقل مملکت، خانه ملت و عصاره ملت است، اظهار داشت: امام(ره) فرمودند اگر در راس قوای سه گانه افراد شایسته‌ای به مانند شهید مدرس قرار بگیرند همه امور اصلاح می‌شود.وی تاکید کرد: مجلس می‌تواند منشا اصلاح امور باشد، مجلس می‌تواند ریل گذاری صحیح کند؛ مجلس اول و وسط و آخر است چرا که قانون وضع می کند، نظارت می کند و قدرت سوال و استیضاح دارد.رئیس قوه قضائیه با تاکید بر اینکه مجلس می‌تواند منشا قدرت نظام و عامل ایستادگی در برابر بیگانگان باشد، اظهار کرد: مجلس به سایر قوا برای ایستادگی در مقابل فشار بیگانگان کمک می‌کند و این امر را در دوره های مختلف ثابت کرده است. این موضوع از زمان شهید مدرس تا امروز برقرار بوده و کاری که شهید مدرس در زمان خود انجام داد بی‌نظیر بود.محسنی اژه‌ای خاطرنشان کرد: مجلس یازدهم به کمک دولت آمد در مقابل زیاده‌خواهان و شیطان بزرگ می‌خواستند ملت ایران را بیشتر تحت فشار قرار دهند قانونی وضع کرد که مسیر را تغییر داد و تولید قدرت و اقتدار کرد؛ این جایگاه مجلس است.وی بیان کرد: زیاده‌خواهان و شیطان بزرگ باز به دنبال آن بودند تا به نحوی از انحا، فشارهای خود بر مردم ایران را افزایش دهند که مجلس یازدهم به کمک دولت آمد و یک قانون مهم هسته‌ای را به تصویب رساند و تولید قدرت کرد و قدرت آفرید.رئیس قوه قضائیه ادامه داد: امروز دولت سیزدهم نیز با تمام قوا در حال رسیدگی به مسائل کشور است و رئیس‌جمهور و اعضای کابینه هم با خیرخواهی و دلسوزی در جهت ارتقاء نظام و رفع مشکلات کشور گام برمی‌دارند.محسنی اژه‌ای تصریح کرد: همچنین همکاران بنده در قوه قضائیه هم تلاش وافری می‌کنند تا در جهت اهداف نظام و تحقق ارزش‌های انقلاب اسلامی گام بردارند و برخورد بدون تبعیض با مفسدان را در دستور کار دارند.وی گفت: امروز فرصتی است که سه قوه دست در دست یکدیگر دهند و مسائل کشور را آسیب‌شناسی جدی کنند و ما باید با یکدیگر راه‌حل‌های مشترک بیابیم و نقشه‌های دشمنان را خنثی کنیم.رئیس قوه قضائیه با اشاره به اینکه ما باید مشکلات را خنثی و برطرف کنیم و مردم ما می‌توانند تحریم‌ها را خنثی کنند، گفت: اگر سه قوه دست به دست هم دهند و از ظرفیت‌های مردمی استفاده کنند، قطعاً می‌توانند تحریم‌ها را خنثی کنند و به اهداف عالی نظام برسند.محسنی اژه‌ای با بیان اینکه ما باید شرایط کشور را به خوبی درک و در عمل هم به یکدیگر کمک کنیم، گفت: سرمایه اصلی ما مردم هستند و اگر سه قوه از این سرمایه استفاده کنند، می‌توانیم مشکلات کشور را حل و فصل کنیم. برخی از مشکلات ناشی از سوء مدیریت ما است، البته برخی از مشکلات هم از طریق دشمنان برای کشورمان ایجاد شده است.وی درباره نکاتی که نمایندگان مجلس در این باره مطرح کردند، گفت: درباره برخی از موضوعاتی که طرح کردید، ما خلاء قانونی داریم و باید دست به دست هم دهیم تا مشکلات قانونی مرتفع شود. همچنین زمانی که لوایح به مجلس ارائه می‌شود، باید پیش از بررسی در صحن علنی مجلس، جلسات مشترک برگزار شود و با تشریک مساعی و همکاری با یکدیگر کاری کنیم که در صحن مجلس لوایح دچار تغییرات اساسی و فوق‌العاده نشود و به گونه‌ای باشد که این لوایح سریعتر به نتیجه برسد.رئیس قوه قضائیه با بیان اینکه هر ترک فعلی جرم نیست گفت: این امور قانون می خواهد. قوه قضائیه باید دستگاهی باشد که بیش از همه به قانون احترام می گذارد. اگر به قانون پایبند نباشیم هر کسی به سلیقه خود عمل می کند و مشکل ایجاد می‌شود.محسنی اژه‌ای گفت: تا امروز ۹ نشست با نمایندگان داشته ام. همه تلاش ما برای پیدا کردن راهکارهای مشترک بوده است.وی در بخش دیگری از اظهارات خود تصریح کرد: ۲۹۰ نماینده در تمام نقاط کشورحضور دارند که نزدیکترین افراد به مردم هستند و از جزئیات مشکلات و زندگی مردم مطلع هستند. چه کسی از نمایندگان مجلس دردآشناتر به مردم است. نمایندگان مشکلات مردم را می دانند و برای حل آن، قانون پیش بینی کرده، نظارت و برای اجرای پیگیری می کنند.رئیس قوه قضائیه با بیان اینکه باید از فرصت خدمت استفاده کنیم، گفت: اگر از این فرصت استفاده نکنیم باید در پیشگاه خداوند، ملت و حتی وجدان خود پاسخگو باشیم. امروز نمایندگان محترم بیش از من برای قوه دلسوزی می کنند. این بی سابقه و کم سابقه است. باید از این فرصت استفاده کرد.محسنی اژه‌ای با اشاره به اولویت های قوه قضائیه، گفت: این اولویت ها نیاز به عِده و عُده دارد. کوتاه کردن فرایندهای دادرسی از اهداف ما است. بیش از ۲ هزارعنوان مجرمانه وجود دارد. اگر این عناوین مجرمانه افزایش یابد پرونده های قضایی روز به روز افزایش می یابد.وی با بیان اینکه می خواهیم در این خصوص لایحه ای به مجلس ارائه کنیم، افزود: خواهش می کنیم جرم انگاری ها کاهش یابد. قوه قضائیه و قوه مقننه موظف به کاهش جرم انگاری بودند. می خواهیم رسیدگی به پروندها، عالمانه، عادلانه و دقیق باشد.رئیس قوه قضائیه گفت: ما به نیروهای متخصص نیاز داریم تا بتوانیم با فراغ بال و عالمانه و متخصصانه عمل کنیم. بعضاً می بینیم که کارمندان در یک اتاق کوچک کار می کنند و حتی جای حرکت هم وجود ندارد و ارباب رجوع هم در یک فضای بسته پشت سر هم می آیند و باید این فضاها تغییر کند.محسنی اژه‌ای بیان کرد: همچنین حقوق برخی از کارمندان اداری بسیار کم است، به گونه ای که یکی از کارمندان به بنده گفت با اقساطی که پرداخت می کنم، در انتها فقط یک میلیون تومان برایم باقی می ماند و با این شرایط مردم چگونه می توانند زندگی کنند.وی افزود: امروز قوه قضائیه به دنبال آن است که هزینه کمتری به مردم وارد شود و یکی از راه های کاهش هزینه آن است که رسیدگی الکترونیکی را توسعه دهیم که در بودجه امسال برای بخش فناوری قوه قضائیه هزار میلیارد در نظر گرفته شد.رئیس قوه قضائیه تصریح کرد: علاوه بر این قرار بود ۴۰۰ میلیارد تومان برای سند تحول که ما خود را ملزم به آن می دانیم، اختصاص پیدا کند اما حتی یک ریال هم به ما داده نشد. ما به دنبال این هستیم که برای اقشار ضعیف جامعه کاری کنیم که به حق و حقوق خود برسند اما این مسئله نیاز به بودجه دارد و با این امکانات کم امکان انجام بسیاری از کارها نیست.محسنی اژه‌ای گفت: پیشنهاد دادیم بودجه قوه قضائیه، ۵ درصد از بودجه عمومی باشد که این پیشنهاد با موافقت مواجه نشد و در نهایت قرار شد که ۲.۹ درصد از بودجه عمومی کشور به قوه قضائیه تخصیص داده شود که لازم است کل این بودجه ای که برای قوه قضائیه در نظر گرفته شده است، به ما تخصیص داده شود.
126,باز هم انتصابات زاکانی داد همه را درآورد! + جزئیاتپایگاه خبری تحلیلی نامه نیوز (namehnews.com) :محمد آخوندی، عضو شورای شهر تهران گفت: تغییرات در مدیریت جدید طبیعی است اما قرار نیست اگر یک شهردار منطقه‌ای تغییر کرد همه ارکان شهرداری منطقه با هم عوض شوند.وی افزود: بدتر اینکه ما نیروهای بسیار مستعد، تخصصی، مؤمن و انقلابی و باتجربه در همان منطقه داریم، ولی آدم‌هایی از دستگاه‌های دیگر به تعداد زیادی به آن منطقه مامور می‌شوند.
130,در گفت و گو با باشگاه خبرنگاران جوان مطرح شد؛هشدار هواشناسی درباره کاهش دما به گلخانه‌داران و کشاورزانمدیرکل پایش هواشناسی کشاورزی گفت: با توجه به کاهش دمای صبحگاهی گلخانه داران جنوب شرق کشور تمهیدات لازم را بکار گیرند. مسعود حقیقت مدیرکل پایش هواشناسی کشاورزی در گفت‌وگو با  باشگاه خبرنگاران جوان، گفت: بنابر نقشه های پیش یابی هواشناسی طی ۲۴ ساعت آینده در استان خراسان رضوی، بارش پراکنده باران و در برخی نقاط هرمزگان و ارتفاعات جنوب کرمان رگبار و رعد و برق و وزش باد شدید پیش بینی می شود.وی افزود: طی ۲۴ ساعت آینده در اکثر مناطق جوی آرام و در شهرهای صنعتی و پرجمعیت انباشت آلاینده ها انتظار می رود. حقیقت ادامه داد: روز یکشنبه در استان های کردستان، کرمانشاه و جنوب آذربایجان غربی ابرناکی و بارش پراکنده و روز دوشنبه در استان های کردستان، کرمانشاه، لرستان، همدان، مرکزی، شمال استان های ایلام، چهارمحال و بختیاری و دامنه های جنوبی البرز بارش پراکنده پیش بینی می شود.این مقام مسئول از استمرار بارش در برخی نقاط خبر داد و گفت: روز دوشنبه در استان های قزوین، زنجان، البرز، تهران، برخی نقاط آذربایجان غربی، آذربایجان شرقی، گیلان و مازندران بارش پراکنده موقت باران انتظار می رود‌. به گفته وی، طی روزهای سه شنبه و چهارشنبه در نوار شرقی وزش باد شدید خواهیم داشت.مدیرکل پایش هواشناسی کشاورزی در توصیه ای به کشاورزان گفت: در مناطق سرد همچون شمال غرب که کشت کلزا به مرحله ۶ تا ۸ برگی نرسیده، کشاورزان عملیات کودپاشی را با پتاس انجام دهند.به گفته وی، کشاورزان مناطق شمال کشور اعم از استان گلستان طی ۲ تا ۳ روز آینده هر چه سریع تر نسبت به برداشت پنبه و سویا اقدام کنند تا دچار مشکل نشوند. این مقام مسئول ادامه داد: در مناطق مرکزی و جنوبی، کشاورزان هرچه سریع تر اقدام به کشت گندم آبی و جو کنند.حقیقت در توصیه ای به گلخانه داران گفت: با توجه به احتمال کاهش دما در مناطق جنوب شرق همچون هرمزگان، کرمان و سیستان و بلوچستان به گلخانه داران مناطق شرقی توصیه می شود که مراقب کاهش دمای صبحگاهی باشند.وی درباره آخرین وضعیت بارش کشور گفت: بنابر آخرین آمار مجموع بارش کشور از ابتدای سال تاکنون ۲۷‌.۷ میلی متر، در مدت مشابه سال قبل ۴۴‌.۲ میلی متر و نرمال بلندمدت ۳۹.۸ میلی متر است که این امر کاهش ۱۶‌.۵ میلی متری بارش نسبت به سال قبل و ۱۲.۱ درصدی دوره نرمال بلندمدت را نشان می دهد.این مقام مسئول گفت: مدل های اقلیمی نشان می دهد که  در فصل زمستان بارش ها نرمال و فراتر از نرمال است، بدین منظور کشاورزان بویژه مناطق گرمسیر که کشت دیم را انجام ندارند، حداکثر تا ۲۰ آذر وقت دارند که از بارش های پایانی ماه بهره مند شوند.
132,انهدام باند شرطبندی در آستانه دربی تهرانرئیس پلیس فتا تهران از دستگیری دو گرداننده سایت شرطبندی که در آستانه دربی پایتخت قصد کلاهبرداری از شهروندان را داشتند، خبر داد.سرهنگ داود معظمی گودرزی رئیس پلیس فتا تهران در گفت‌وگو با  باشگاه خبرنگاران جوان، اظهار کرد: در پی رصد و پایش روزانه فضای مجازی توسط کارشناسان پلیس فتا در روز‌های منتهی به دربی پایتخت یک سایت شرط بندی که ویژه شهرآورد پایتخت راه اندازی شده بود مشاهده شد.وی افزود: پس از بررسی‌های انجام شده مشخص شد ۲ نفر در خصوص راه اندازی و گرداندن این سایت شرط بندی فعالیت دارند و با وعده‌های فریبنده اقدام به کلاهبرداری می‌کنند.رئیس پلیس فتا تهران تصریح کرد: کارشناسان این پلیس با بررسی‌های همه جانبه موفق به شناسایی هر دو نفر در فضای مجازی شدند و با محرز شدن هویتشان برای پلیس، پس از تشریفات قضایی، مجرمان در یکی از مناطق شرقی پایتخت دستگیر و به همراه تجهیزات الکترونیک به پلیس فتا منتقل شد.وی افزود: متهمان با اعتراف به جرم خود، گفتند باتوجه به برگزاری مسابقه فوتبال تیم‌های پرسپولیس و استقلال یک سایت شرط بندی راه اندازی و با تبلیغات پر رنگ و لعاب و وعده میلیونر شدن یک شبه حدود پانصد میلیون تومان در مجموع کلاهبرداری کردیم که توسط پلیس دستگیر شدیم.سرهنگ گودرزی اظهار کرد: در واقع سایت‌های شرط‌بندی به گونه‌ای طراحی شده که در ابتدا افراد مبالغ کمی را برنده شوند و همین شیرینی برد‌های اولیه سبب می‌شود که علی‌رغم باخت‌های بعدی و مستمر در مراحل بعدی باز به شرط‌بندی ادامه بدهند و در نتیجه علاوه بر زیان مالی مشکلات بزرگی، چون مسائل روحی و خانوادگی نیز گریبان‌گیر آن‌ها شود.رئیس پلیس فتا پایتخت با اشاره به اینکه آگاهی بخشی و پیشگیری از وقوع جرائم در فضای مجازی از اولویت‌های پلیس فتا است، به شهروندان توصیه کرد: در صورت مشاهده هرگونه مورد مشکوک یا تهدید توسط مجرمان و اخاذان اینترنتی، موضوع را در اولین فرصت به پلیس اطلاع دهند و به صورت مستمر برای مطالعه اخبار جرائم سایبری و مصونیت از شگرد‌های مجرمانه به وب سایت www.cyberpolice.ir مراجعه کنند.
134,انهدام باند شرطبندی در آستانه دربی تهرانرئیس پلیس فتا تهران از دستگیری دو گرداننده سایت شرطبندی که در آستانه دربی پایتخت قصد کلاهبرداری از شهروندان را داشتند، خبر داد.سرهنگ داود معظمی گودرزی رئیس پلیس فتا تهران در گفت‌وگو با  باشگاه خبرنگاران جوان، اظهار کرد: در پی رصد و پایش روزانه فضای مجازی توسط کارشناسان پلیس فتا در روز‌های منتهی به دربی پایتخت یک سایت شرط بندی که ویژه شهرآورد پایتخت راه اندازی شده بود مشاهده شد.وی افزود: پس از بررسی‌های انجام شده مشخص شد ۲ نفر در خصوص راه اندازی و گرداندن این سایت شرط بندی فعالیت دارند و با وعده‌های فریبنده اقدام به کلاهبرداری می‌کنند.رئیس پلیس فتا تهران تصریح کرد: کارشناسان این پلیس با بررسی‌های همه جانبه موفق به شناسایی هر دو نفر در فضای مجازی شدند و با محرز شدن هویتشان برای پلیس، پس از تشریفات قضایی، مجرمان در یکی از مناطق شرقی پایتخت دستگیر و به همراه تجهیزات الکترونیک به پلیس فتا منتقل شد.وی افزود: متهمان با اعتراف به جرم خود، گفتند باتوجه به برگزاری مسابقه فوتبال تیم‌های پرسپولیس و استقلال یک سایت شرط بندی راه اندازی و با تبلیغات پر رنگ و لعاب و وعده میلیونر شدن یک شبه حدود پانصد میلیون تومان در مجموع کلاهبرداری کردیم که توسط پلیس دستگیر شدیم.سرهنگ گودرزی اظهار کرد: در واقع سایت‌های شرط‌بندی به گونه‌ای طراحی شده که در ابتدا افراد مبالغ کمی را برنده شوند و همین شیرینی برد‌های اولیه سبب می‌شود که علی‌رغم باخت‌های بعدی و مستمر در مراحل بعدی باز به شرط‌بندی ادامه بدهند و در نتیجه علاوه بر زیان مالی مشکلات بزرگی، چون مسائل روحی و خانوادگی نیز گریبان‌گیر آن‌ها شود.رئیس پلیس فتا پایتخت با اشاره به اینکه آگاهی بخشی و پیشگیری از وقوع جرائم در فضای مجازی از اولویت‌های پلیس فتا است، به شهروندان توصیه کرد: در صورت مشاهده هرگونه مورد مشکوک یا تهدید توسط مجرمان و اخاذان اینترنتی، موضوع را در اولین فرصت به پلیس اطلاع دهند و به صورت مستمر برای مطالعه اخبار جرائم سایبری و مصونیت از شگرد‌های مجرمانه به وب سایت www.cyberpolice.ir مراجعه کنند.
139,﻿در ایامی که اکران فیلم سینمایی «منصور» با نگاهی به زندگی شهید سرلشکر «منصور ستاری» را شاهد هستیم، خوب است که به توجه این شهید به خودکفایی اشاره کنیم. شهید ستاری همیشه حرفش این بود که باید برویم جلو. خیلی جا داریم و باید پیشرفت کنیم. او همه را تشویق می‌کرد و اعتقاد داشت خیلی از کارها را باید خودمان انجام دهیم و خودکفا باشیم. شهید ستاری حتی معتقد بود که سلاحی که به دستمان می‌گیریم، باید برای خودمان باشد نه اینکه سلاح از دیگر کشورها بگیریم و بخواهیم برای مردم کشورمان امنیت ایجاد کنیم.
140,﻿به گزارش خبرنگار اقتصادی خبرگزاری فارس، خشکسالی بی‌سابقه در طول 50 سال گذشته سبب شد تا بسیاری از نقاط ضعف سازوکار مدیریت منابع در کشور عیان شده و مشخص شود نظام مدیریتی حوزه آب کشور تا چه اندازه در مواجه به پدیده‌ خشکسالی ناکارآمد است.موج نارضایتی شکل گرفته پیرامون مسئله آب از سوی مردم سبب شد تا سیاست‌گذاران آب در کشور بیشتر از گذشته از خسارات خلاء حضور حکمرانی موثر مطلع شده و به فکر حل اساسی مسئله باشند، بر همین اساس روز دوشنبه 8 آذرماه سال 1400، سومین جلسه بررسی مسائل آب چهار استان به ریاست معاون اول رئیس جمهور و با حضور دستگاه‌ها و استان‌داران ذی‌ربط برگزار شد.با وجود اینکه هیچ خروجی مستندی تاکنون از جلسات بررسی مسائل آبی مرکز کشور منتشر نشده اما علی اکبر محرابیان، وزیر نیرو در بیان راهکارهای طرح شده پیرامون حل مشکل کمبود آب مرکز کشور و راهکارهای تامین آب صنایع مرکز کشور در حوضه آبریز زاینده رود، می‌گوید: « در مواقعی که امکان انتقال صنایع کنار آب وجود ندارد می‌توانیم از انتقال آب دریا و پساب و روش‌های متعارف دنیا یعنی بازچرخانی استفاده کنیم.»پس از طرح بحث پیرامون مسئله انتقال آب از دریا به سمت صنایع حاضر در مرکز کشور، موجی از نگرانی کارشناسان در ارتباط با راهکارهای مورد بحث در جلسات بررسی مسائل چهار استان مرکزی کشور شکل گرفت.
145,﻿خبرگزاری فارس - بوشهر، داوود بحرینی: دکتر علی بهادر اهل روستای محمد جمالی بخش شبانکاره از توابع شهرستان دشتستان می‌باشد که در سن جوانی در کنار پدر و مادرش به چوپانی مشغول بود اما با پشتکار و دانشی که داشت امروز در کشور حرف‌های زیادی برای گفتن دارد و در رشته پزشکی قبول شد و دستانش معجزه‌ای برای خانواده‌های زیادی شد.خبرنگار فارس این‌بار به پای صحبت مردی نشسته است که دانش و دستانش امید را به میان بسیاری از خانه‌ها برگردانده است.
146,﻿سال ۱۳۴۴ یا ۱۳۴۵ بود که وارد مکتب خانه روستای عباس آباد یا سرخره امروزی (یکی از روستاهای بخش شبانکاره) شدم اما اواسط یادگیری قرآن بود که سپاه دانش در روستای خودمان یعنی محمد جمالی راه اندازی شد اما مادر بزرگم مخالفم رفتنم بود و معتقد بود اول باید قرآن یاد بگیرم.پدر و مادرم در کوه‌های منطقه مشغول چوپانی بودند و تصمیم گرفتم به سوی مادرم بروم و شناسنامه‌ام را بگیرم و در مدرسه سپاه دانش ثبت نام کنم بعد از مدتی مادربزرگم متوجه شد و پرونده‌ام از مدرسه روستایمان را گرفت و گفت باید ابتدا مکتب را به اتمام برسانی.
149,﻿صادق ضیائیان در گفت‌وگو با خبرنگار اقتصادی خبرگزاری فارس، درباره آخرین وضعیت جوی کشور اظهار داشت: از بعدازظهر فردا سامانه بارشی وارد کشور می‌شود و در برخی نقاط آذربایجان غربی، آذربایجان شرقی و کردستان سبب بارش خواهد شد و روز پنجشنبه 11 آذر این سامانه در استان‌های واقع در شمال غرب و غرب کشور، جنوب غرب،‌ استان‌های ساحلی خزر، استان‌های واقع در دامنه‌های جنوبی البرز مرکزی و بخش‌هایی از مرکز کشور سبب بارش باران و وزش باد شدید موقت می‌شود.
151,﻿مدیرکل پیش‌بینی و هشدار سازمان هواشناسی افزود: این سامانه روز 11 آذر در استان‌های جنوبی، رعد و برق به همراه دارد و در برخی نقاط شمال غرب و استان‌های واقع در البرز مرکزی و زاگرس مرکزی سبب بارش برف می‌شود.وی اضافه کرد: روز جمعه بارش در غرب و شمال غرب قطع شده و در نیمه شرقی کشور، سواحل مرکزی و شرقی خزر، نواحی مرکزی و جنوبی کشور بارش خواهیم داشت.مدیرکل پیش بینی و هشدار سازمان هواشناسی اظهار داشت: روزهای پنجشنبه و جمعه هفته جاری دریای خزر مواج خواهد بود و شنبه 13 آذر بارش پراکنده در خراسان‌های رضوی و جنوبی داریم و این سامانه بارشی از کشور خارج می‌شود.ضیائیان افزود: روزهای پنجشنبه و جمعه کاهش 8 تا 12 درجه‌ای دما در نیمه شمالی کشور پیش‌بینی می‌شود.
156,﻿اگرچه چشم و هم چشمی و رسم و رسوماتی که بعضی از آن ها اضافه و اشتباه‌اند شرایط ازدواج را برای جوانان سخت کرده اما هنوز جوانانی هستند که با الگو قرار دادن حضرت زهرا(س) و امیرالمومنین(ع) این امر مقدس راساده برگزار می کنند. حمید و فائزه زوجی هستند که علاوه بر آسان برگزار کردن مراسم شان از  رهبر معظم انقلاب در عروسی شان دعوت کرده‌اند.
158,﻿ملکی در پایان به بهبود وضعیت در روزهای شنبه و یکشنبه هفته آینده خبر داد و خاطرنشان کرد: مصوبات این جلسه تا سه روز آینده اعتبار دارد و در ابتدای هفته آینده مجدد جلسه برگزار می‌کنیم.وی خاطر نشان کرد: با توجه به وضعیت کرونا و آلودگی هوا، رعایت بیشتر دستورالعمل‌های بهداشتی لازم است، همچنین برای کنترل وضعیت اول هفته آینده جلسه دیگری خواهیم داشت.
164,زنی آذربایجانی که عاشق زبان فارسی استژاله آموزگار که خود را اول ایرانی و بعد آذربایجانی معرفی می‌کند، می‌گوید: بسیار خوب ترکی حرف می‌زنم ولی عاشق زبان فارسی هستم. آن‌چه ما را در کنار هم جمع کرده ایرانی بودن ماست و زبان فارسی.به گزارش ایسنا، دوازدهم آذرماه زادروز ژاله آموزگار، عضو وابسته فرهنگستان زبان و ادب فارسی و  پژوهشگر فرهنگ و زبان‌های باستانی است.به همین مناسبت، مرکز فرهنگی شهر کتاب با مروری بر زندگی این چهره فرهنگی نوشته است: «دکتر ژاله آموزگار عضو هیئت گزینش کتاب و جایزه بنیاد موقوفات دکتر محمود افشار و استاد فرهنگ و زبان‌های باستانی است. او در سال ۱۳۱۸ در خوی به دنیا آمد. پس از اخذ دیپلم ادبی به دانشکده ادبیات و علوم انسانی دانشگاه تبریز راه یافت و با رتبه اول از دانشکده ادبیات آن دانشگاه فارغ‌التحصیل شد. آن‌گاه برای ادامه تحصیل به فرانسه رفت و پس از دریافت مدرک دکتری از دانشگاه سوربن در رشته فرهنگ و زبان‌های باستانی در سال ۱۳۴۷ به ایران بازگشت. مدتی در بنیاد فرهنگ ایران مشغول به کار شد. دکتر آموزگار از سال ۱۳۴۹ به عنوان استادیار، از سال ۱۳۶۲ با سمت دانشیار و از سال ۱۳۷۳ تاکنون در مرتبه استاد فرهنگ و زبان‌های باستانی در دانشگاه تهران به تدریس و تحقیق اشتغال داشته ‌است. او شاگردان بسیاری تربیت کرده که برخی از آن‌ها از استادان بنام روزگار ما هستند. دکتر آموزگار گذشته از زبان‌های پهلوی و اوستایی به زبان‌های انگلیسی، فرانسوی و ترکی نیز مسلط است. او سال‌ها به عنوان همکار استاد دکتر احمد تفضلی به فعالیت‌های علمی پرداخت و این همکاری به تالیف و ترجمه آثار مهمی چون «اسطوره زندگی زردشت»، «زبان پهلوی، ادبیات و دستور آن»، «نمونه‌های نخستین انسان و نخستین شهریار در تاریخ افسانه‌ای ایرانیان» و «شناخت اساطیر ایران» انجامید.ژاله آموزگار همچنین عضو فرهنگستان زبان و ادب فارسی است و با گروه‌های مختلف فرهنگستان همکاری دارد.او تا کنون جوایز متعددی نیز دریافت کرده است که از آن جمله می‌توان به جایزه لژیون دونور از وزارت فرهنگ فرانسه و جایزه سرو ایرانی اشاره کرد.دکتر آموزگار عشق خود به ایران و زبان فارسی را چنین بیان می‌کند: «من در خوی به دنیا آمده‌ام، در شهری در آذربایجان. بسیار خوب ترکی حرف می‌زنم، ولی عاشق زبان فارسی هستم که به کشورم ایران تعلق دارد. همه ما اول ایرانی هستیم. من همیشه گفته‌ام ایرانی هستم، آذربایجانی هستم، خویی هستم. آن‌چه ما را در کنار هم جمع کرده ایرانی بودن ماست و زبان فارسی».»
169,جزئیات ادامه بررسی لایحه بودجه سال ۱۴۰۱سخنگوی دولت جزئیات بررسی لایحه بودجه سال ۱۴۰۱ کل کشور را در جلسات هیات وزیران تشریح کرد.به گزارش ایسنا، علی بهادری جهرمی گفت: در این نشست هفت هزار میلیارد تومان برای تقویت صندوق بیمه محصولات کشاورزی پیش بینی شده که نهایی شدن آن در گرو مصوبه مجلس شورای اسلامی است.وی افزود: در ادامه بررسی جزییات بودجه و بحث و بررسی پیرامون بندها و تبصره‌های مختلف بودجه روز پنجشنبه در ۲ نوبت صبح و بعدازظهر جلسه هیات دولت با حضور رئیس جمهوری و همه اعضای کابینه تشکیل شد. بحث‌ها و بندهای مختلفی مورد بررسی قرار گرفت و بخشی از موضوعات به تصویب رسید، بخشی از موضوعات هم برای بررسی بیشتر به کارگروه‌هایی واگذار شد.وی گفت: از مسائلی که بنا شد در کارگروهی بررسی و تصمیم‌گیری شود، بحث اختلافی است که از سالیان گذشته پیرامون حق تبلیغات محیطی در مسابقات به ویژه مسابقات فوتبال بین فدراسیون فوتبال و صداوسیما و حالا وزارت ورزش و جوانان وجود داشته است.بهادری جهرمی گفت: مقرر شد کارگروهی یا کمیته‌ای متشکل از همین سه حوزه تشکیل و پیشنهاد مشترکی را برای تصمیم‌گیری نهایی در این خصوص تقدیم هیات وزیران شود.سخنگوی دولت ادامه داد: یکی دیگر از مصوبات هیات وزیران درخصوص بودجه ۱۴۰۱ که بنابر پیشنهاد وزیر جهاد کشاورزی تصویب شد، تقویت صندوق بیمه محصولات کشاورزی است که دولت تصمیم‌گیری کرد در صورت تصویب نهایی مجلس، هفت هزار میلیارد تومان در بودجه سال آینده برای تقویت این صندوق در زمینه جبران خسارت‌هایی که به کشاورزان وارد می‌شود، به ویژه به واسطه این بحران آبی که در کشور شاهدش هستیم؛ پیش بینی شود تا گوشه‌هایی از این خسارت‌ها را در حد توان جبران کند.وی افزود: یکی دیگر از مصوبات هیات وزیران در راستای توسعه اینترنت همگانی و دسترسی آحاد مردم کشور و برخی از روستاها و مناطق حاشیه‌ای و دورافتاده بود که زیرساخت‌ها و تاسیسات برقی لازم را به منظور توسعه شبکه اینترنت نداشتند، بنا شد که در توسعه نیروگاه‌های برقی به ویژه نیروگاه‌های تجدیدپذیر مثل حوزه‌های خورشیدی و بادی، این قبیل روستاها در اولویت اول قرار گیرند تا زیرساخت لازم برای توسعه اینترنت برای مردم این مناطق فراهم شود.بهادری جهرمی گفت: همچنین یکی از برنامه‌ها و مصوبه‌های بسیار خوب دولت موضوع تقویت نقش مردم در اداره کشور به ویژه حوزه‌های اقتصادی بود، مقرر شد دستگاه‌های اجرایی در زمینه عملیاتی شدن پروژه‌های نیمه‌تمام یا جاری هم در سطح ملی و هم در سطح استانی، با بخش خصوصی مشارکت‌هایی را تعریف و طراحی کنند و به نوعی بخش خصوصی را در اداره این امور، تکمیل این امور و همکاری با دولت فعال کنند و همه این موارد در صورت تصویب نهایی از سوی مجلس شورای اسلامی قابل اجرا خواهد بود.
173,بازچرخانی آب‌ مسئله‌‎ای حیاتی برای کشور/ضرورت اجرای شیوه مدرن ساخت خطوط فاضلابیک کارشناس حوزه نیرو گفت:‌ در کشور ما به دلیل نبود برنامه‌‌ حکمرانی منابع آب و حتی فاضلاب، استراتژی درستی در زمینه‌استفاده از پساب‌ها و فاضلاب‌های تصفیه‌شده وجود ندارد.به گزارش خبرنگار اقتصادی خبرگزاری فارس، شدت گرفتن بحران کم‌آبی به دنبال خشکسالی فراگیر شکل گرفته در کشور سبب شده است تا ارزش بی‌نهایت آب بار دیگر مورد تاکید افکار عمومی قرار گیرد؛ بر همین اساس یکی از راهکارهای جدی افزایش بهره‌وری از آب، بازچرخانی و استفاده از پساب تصفیه شده و فاضلاب است.این مسئله اخیراً مورد تاکید وزیر نیرو نیز قرار گرفت و پس از سومین جلسه معاون اول رئیس جمهور در موضوع مسئله آب مرز کشور، علی‌اکبر محرابیان استفاده از پساب را به عنوان یکی از راهکارهای تامین آب مطرح کرد.طبیعتا استفاده از آب تصفیه شده نیازمند زیرساخت قوی جمع‌آوری و انتقال فاضلاب است و تنها با اتکا به این زیرساخت می‌توان زمینه استفاده از این را مهیا کرد، بر این اساس به منظور آگاهی از آخرین وضعیت شبکه آب و فاضلاب کشور به سراغ پژمان تیموری، کارشناس حوزه نیرو رفتیم تا در مورد این موضوع با وی به گفت‌‌و‌گو بنشینیم؛ مشروح این گفت‌گو را در ادامه می‌‌خوانید.* بازچرخانی و تصفیه فاضلاب نیاز حیاتی کشور استفارس:‌ پدیده خشکسالی خاورمیانه را در نوردیده است، در حال حاضر شرایط این بخش از دنیا را چگونه ارزیابی می‌کنید؟تیموری: پدیده‌‌ خشکسالی در کل جهان حاکم است و این پدیده مهمان دائمی آسیایی‌ها و بالاخص مردم خاورمیانه خواهد بود. اصولا قاره‌‌ آسیا حدود 30 درصد مساحت خشکی‌های زمین را داراست، اما حدود 60 درصد کل جمعیت دنیا در آسیا زندگی می‌کنند. کمبود آب در آسیا بالاخص خاورمیانه، نه تنها مولود تراکم جمعیتی بالا است، بلکه ناشی از نامناسب بودن رژیم غذایی این کشورها است که مستلزم مصرف وافر آب برای کشاورزی است.به عنوان مثال، مصرف برنج آسیایی‌ها بسیار بالاست که کشت این محصول مستلزم مصرف فراوان آب است. در مقیاس کوچکتر، خاورمیانه که همواره با تنش‌های آبی دست و پنجه نرم کرده است میزان 4 درصد از کل سطح خشکی‌های جهان را به خود اختصاص می‌دهد، در حالی که حدود 20 درصد جمعیت دنیا در خاورمیانه ساکن هستند، با توجه به شرایط موجود، خاورمیانه به‌زودی به لحاظ خشکسالی و بحران فزاینده‌‌ کمبود آب، با قاره‌‌ آفریقا و کشورهای ورشکسته‌ آبی آن رقابتی شانه به شانه و حتی شدیدتر خواهد داشت.
177,"مشکل تنش آبی و خشکسالی چگونه حل می شود؟خشکسالی، این پدیده نه چندان جدید زیست بشر و زمین، در مناطق مختلفی مانند ایران که دارای اقلیمی خشک و نیمه خشک هستند هم خود را عیان کرده و موجب شده تا عبور از خشکسالی طی سالهای مختلف، بسیاری از مدیران اجرایی کشورها را درگیر کند؛ اما کمبود منابع آبی در ایران به لحاظ ویژگی‌های طبیعی، زمانی برجسته‌تر شده که می‌بینیم دخالت انسان‌ها در سازوکار طبیعت، به عاملی تبدیل می‌شود که خشکسالی‌ها بسیار سریع‌تر از دیگر کشورها نمود پیدا کند.به گزارش ایسنا، در حال حاضر نظریه‌پردازان علوم طبیعی در کنار دیگر متخصصان علوم زیستی متفق القول‌اند که پدیده خشکسالی  که خود از گرمایش زمین تاثیر می گیرد، به دلیل استفاده بی مهابا و بهره‌برداری‌های بسیار بالای انسان‌ها از طبیعت سرچشمه می گیرد. وقتی اهل فن می گویند که خشکسالی و تامین آب ضروری‌ترین و فوری‌ترین نیاز برای ادامه حیات بشری است، معلوم می شود مشکل بسیار جدی‌تر از آن است که خیال می‌شود.در نتیجه ده‌ها سال از وقت کارشناسان، دانشگاه‌ها و نهادهای بین‌المللی  را درخصوص ""بحران آب"" و اینکه این موضوع می‌تواند به بحران‌های اجتماعی، اقتصادی و چه بسا سیاسی و امنیتی منجر شود، به خود مشغول می کند. اما همانطور که می بینیم کسی گوشش به حرف آنها بدهکارنیست.پیروی از الگوهای مصرف بی رویه از  آب در ایران چه در بخش شرب و چه در بخش های کشاورزی و صنعت همچنان ادامه پیدا می کند و گویی همگان در عین اینکه می دانند مشکل بزرگ رخ داده، فقط آن را به دیگران نشان می دهند اما برای حل کردنش خود قدم از قدم بر نمی دارند و منتظرند ابزارهای حاکمیتی از پس آن برآیند. البته شاید این توقع بی‌جا نباشد اما حل کردن آن بدون مشارکت همگانی  غیرممکن است.پس پیداست که اگر همدلی همه جانبه بین مردم و متولیان وجود نداشته باشد آن اتفاق که همگان در انتظارش به سر می‌برند هیچگاه رخ نخواهد داد. در امتداد تغییر اقلیمی که در جهان رخ داده متاسفانه درکشور ما این چرخه شوم -یعنی خشکسالی-زودتر و بیشتر نمود پیدا کرده است. چرا که پاسخگویی به نیازهای معمول، تامین آب را برای دستگاه های متولی بسیار سخت تر، هزینه برتر و دردسر سازتر کرده است تا جایی که مدیران مختلف هرکدام به زعم خود خواسته اند به نحوی این مشکل را حل کنند که متاسفانه دیده شده گاهی نه تنها در این کار موفق نبوده‌اند بلکه ناخواسته گرهی بر معضل بی‌آبی در مقطع خشکسالی افزوده‌ و آن را کورتر کرده‌اند.تردیدی نیست که کم آبی ناشی از خشکسالی می تواند تبعات بسیار سنگین و غیر قابل جبرانی برای کشور ایجاد کند. انواع و اقسام بحران های اجتماعی بوجود آمده از پدیده کم آبی و خشکسالی گاه می‌تواند شیرازه یک نظام سیاسی و حکومتی را با چالش‌های بسیار بزرگی روبرو کند.در سال‌های گذشته تلاش شد با اجرای طرح‌هایی تحت عنوان سازگاری با کم آبی، طرح تعادل بخشی آب و اعمال مشوق‌های مختلف برای مصرف‌کنندگانی که بهترین بازدهی از مصرف آب  و درنهایت صرفه جویی را در کارنامه خود ثبت کرده بودند، به جنگ بی‌آبی برویم. صرفنظر از این که دولت چه توفیقاتی در این زمینه داشته است به همگان اثبات شد که ابزارهای حاکمیتی به تنهایی نمی‌توانند کاری از پیش ببرند.هفته گذشته رئیس جمهوری در جلسه هیات دولت گفته بود که رسیدگی به مشکل کم‌آبی صرفاً به وزارت نیرو منحصر نمی‌شود و  همه دستگاه‌های مرتبط، وظیفه دارند در مشورت با جوامع دانشگاهی راه حلی ملی برای خشکسالی بیابند.وی با اشاره به رخدادهای اخیر در برخی از نقاط کشور که نشان دهنده صبر از کف دادن مردم و کشاورزان از بی آبی  و واکنش نشان دادن آنها به عدم رفع این مشکل از سوی ارگان‌های درگیر بود، گفت که چنانچه مردم در موضوعی گله‌مند هستند، وظیفه داریم ابعاد مختلف مشکلات و راهکارهای موجود را برای مردم تبیین و تشریح کنیم.رییس جمهوری در عین حال  تغییر الگوی کشت را یکی از راه‌های مواجهه با کم‌آبی دانسته و تاکید کرده بود که باید برای کشت محصولات متناسب با اقلیم و داشته‌های منابع آبی اقدام و آموزش مورد نیاز نیز به کشاورزان ارایه شود.در آن جلسه همچنین تاکید شده بود که  بخش های ذیصلاح، رابطه تگاتنگ ایجاد کنند تا بتوانند مجموعه ایده‌ها و اندیشه های خود را برای برون رفت از این معضل ارائه کنند.داریوش مختاری - کارشناس ارشد حوزه مدیریت منابع آبی- در همین رابه به ایسنا گفت: واقعیت این است که برخی از سازمان‌های مرتبط طی سال های گذشته تلاش کرده اند گام هایی در راستای حل کردن مشکل کم آبی، احیای منابع زیر زمینی، بازگردانی آب، تصفیه فاضلاب‌ها و متعادل کردن میزان آب ا…استحصال شده و مصرف شرب و کشاورزی و صنعتی بردارند اما این تلاش‌ها گاهی حتی توسط دیگر نهادهای دولتی متوقف و یا کم سرعت شده است. برای نمونه می توان به ماجرای دریاچه ارومیه و انبوهی از باغهای سیب در اطراف این منطقه اشاره کرد که سفره‌های زیر زمینی که می توانست به سوی دریاچه ارومیه حرکت کند را متوجه خود ساخت.به گفته وی، این اتفاق ناگوار در حالی رخ می دهد که هر ساله بودجه قابل توجهی برای احیای این دریاچه صرف می شود اما درنهایت گاهی تا کیلومتر ها، محصول سیب باغی، از حیز انتفاع ساقط شده و باقی مانده از باغ‌های اطراف را دپوشده در کنار جاده‌های منطقه می بینیم که در انتظار مشتریانی هستند که این سیب‌ها را به کارخانه‌های خود برده و به شکل کنستانتره در بیاورند.وی ادامه داد: این که این باغ‌ها و کشت میوه‌هایی از این دست که به شکل علنی در مناطق اطراف دریاچه ارومیه دیده می‌شود  بیانگر این نکته است که بدون شک مجوزهای لازم را از وزارت کشاورزی و دیگر ارگان‌های منطقه دریافت کرده است و در نتیجه صدور این مجوزها، شتاب آهنگ سامان‌دهی به دریاچه ارومیه را بسیار کندتر کرده، بسیار تاسف بار است.این کارشناس با بیان اینکه همچنین حفر چاه‌های مجاز و غیرمجاز در جای جای کشور بخش بسیار قابل توجهی از منابع آبی ما را مورد تهدید جدی قرار داده است که باز این مهم نیز با مجوزهای قانونی به انجام رسیده که نه تنها حنای سیاست، مدیریت و سامان بخش به منابع آبی کشور را بیرنگ کرده است بلکه معضلات خطرناکی همچون فرونشست زمین را باعث شده است، گفت: آگاهان می پرسند چگونه است که یک بخش از مدیریت کلان دولت درخصوص تامین آب در شرایط کم آبی و تنش‌های آن خود را به آب و آتش می زند اما نهادی دیگر به راحتی همه آنچه رشته شده را پنبه می‌کند؟ این یک بام و دو هوا بودن و گرفتار شدن در چرخه تکراری آن  فقط هزینه بر است و کسالت‌بار.مختاری اظهار کرد: در عین حال همچنین این سوی مسئله یعنی مصرف کنندگان منابع آبی را هم نمی توان مرتب مجاب کرد که آن روش از صرفه جویی‌هایی که نهادهای مسئول به آن مقیدند و سفارش می کنند را سرلوحه کار خود قرار دهند. آنها به عینه اینطور که ما می خواهیم عمل نمی کنند. بدون شک زمانی توقعات ما از مصرف کنندگان منابع آبی می تواند موجه جلوه کند که برای آنها از پیش بسترهایی را آماده کرده باشیم. بنابراین بنظر می رسد مشکل کم آبی و تنش‌های حاصل از آن را تنها می توان با خرد جمعی و کمک گرفتن از همه جوانب دخیل حل کرد. بهترین راه این است که از هیاهوهای روز فاصله بگیریم  و برای این موضوع پا پیش بگذاریم."
179,"ترکیبی امیدبخش برای کاهش حرکات غیر ارادی مبتلایان به پارکینسونمحققان موسسه زیست‌پزشکی تگزاس در مطالعه‌ای جدید دارویی امیدبخش برای کاهش حرکات غیر ارادی ماهیچه‌ها موسوم به ""دیسکینزی"" (dyskinesia) یافتند این عارضه در افراد مبتلا به پارکینسون به وجود می‌آید.به گزارش ایسنا و به نقل از مدیکال‌اکسپرس، این مولکول کوچک که PD13R نام دارد تا بیش از ۸۵ درصد دیسکینزی را در مدل‌های حیوانی کاهش داد علاوه بر آن حیواناتی که این ترکیب را مصرف کرده بودند در برابر گروهی که داروهای مخصوص پارکینسون دریافت کرده بودند، خواب بهتری داشتند.نتایج این مطالعه در مجله‌ی ""Experimental Neurology"" به چاپ رسیده است.دیسکینزی یکی از عوارض جانبی شایع در بیماران مبتلا به پارکینسون است. این مشکل در نتیجه‌ی بیماری بروز پیدا نمی‌کند بلکه حدود پنج سال پس از مصرف داروی ""لوودوپا"" (levodopa) که داروی اصلی برای بازگرداندن تعادل بیمار، کاهش لرزش و کنترل سایر مشکلات حرکتی است، ظاهر می‌شود.""مارسل دادی"" (Marcel Daadi)، محقق اصلی این مقاله می‌گوید: لوودوپا داروی فوق‌العاده‌ای است و مانند جادو عمل می‌کند اما عوارض جانبی دارد. اگر ما بتوانیم این عوارض جانبی را از بین ببریم می‌توان زندگی بیماران مبتلا به پارکینسون را متحول کرد.طراحی یک دارو برای پارکینسون و عوارض جانبی آن کار دشواری است زیرا این یک بیماری پیش‌رونده است که با بدتر شدن شرایط نورون‌ها و درگیری انتقال دهنده عصبی دوپامین همراه است. به طور کلی پنج گیرنده دوپامین وجود دارد که علیرغم عملکرد متفاوت ساختارهای بسیار مشابهی دارند. یافتن ترکیبی که تنها بر گیرنده مورد نظر اثر بگذارد چالش اصلی است.""دادی"" برای یافتن ترکیبی که تنها به گیرنده مورد نظر یعنی گیرنده دوپامین ۳ (D3) متصل شود، به همکاری با موسسه تحقیقاتی Southwest پرداخت. نرم‌افزار کشف دارو رودیوم (Rhodium) مولکول PD13R را به عنوان یک گزینه احتمالی مناسب شناسایی کرد.""دادی"" برای سنتز این ترکیب با شیمی‌دان دانشگاه تمپل که در حاضر بر روی این گروه از ترکیبات به دلیل خواص ضد روان‌پریشی کار می‌کند، تماس گرفت.او و تیمش در تگزاس بررسی کردند که این ترکیب تا چه اندازه گیرنده دوپامین ۳ را در مقایسه با سایر گیرنده‌ها مورد هدف قرار می‌دهد. آن‌ها دریافتند که اثر آن بر گیرنده دوپامین ۳ بیشتر از دوپامین ۲ است. دوپامین ۲ شبیه‌ترین ساختار را به دوپامین ۳ دارد.آن‌ها سپس PD13R را بر روی جانور ""مارموست"" (marmoset) آزمایش کردند. حیوانات نیز مانند انسان پس از دریافت لوودوپا دچار دیسکینزی شدند و با شروع درمان به وسیله لوودوپا این عارضه به شدت کاهش یافت.به این حیوانات نظارت‌گر فعالیت وصل شد. زمانی که تحت درمان PD13R قرار داشتند فعالیت آن‌ها در طول شب کم بود. در مقابل زمانی که داروی دیگری که برای دیسکینزی تجویز می‌شود و به صورت تجاری وجود دارد به آن‌ها داده شد فعالیت آن‌ها در هنگام شب به طور قابل توجهی بیشتر بود. این نشان دهنده‌ی اثربخشی PD13R است.""دادی"" و گروهش پیش از آغاز آزمایشات بالینی باید به مطالعات بیشتر که برای سازمان غذا و دارو نیاز است بپردازند. او می‌گوید: من امیدوارم که طی دو سال آینده این دارو را وارد فاز اول آزمایشات بالینی کنیم."
180,هشدار اورژانس در پی افزایش آلودگی کلانشهرها / افزایش ۲۸ درصدی تماس با اورژانسسخنگوی سازمان اورژانس کشور در خصوص افزایش آلودگی هوا هشدار داد.مجتبی خالدی در گفت‌وگو با ایسنا در پی افزایش غلظت آلایندگی و آلودگی هوا در کلانشهرهای تهران، اصفهان، تبریز، مشهد و شیراز اظهار کرد: افراد سالمند، مادران باردار، کودکان و افراد دارای بیماری‌های زمینه‌ای به هیچ عنوان در شهر تردد نکنند.وی با اشاره به افزایش آلودگی هوا در تهران، اصفهان، تبریز، مشهد و شیراز گفت: با توجه به آلودگی هوا ورزشکاران به هیچ‌وجه در فضای باز فعالیت نکنند.خالدی همچنین با تاکید بر ضرورت مصرف لبنیات و سبزیجات در هوای آلوده افزود: شهروندان ترجیحا از دستگاه بخور در فضای منازل استفاده کنند.سخنگوی اورژانس در پایان با بیان اینکه در پی افزایش آلودگی ‌هوا تماس با اورژانس ۲۸ درصد افزایش پیدا کرده است، گفت: اتوبوس‌آمبولانس‌های اورژانس برای خدمت‌رسانی به شهروندان در میادین اصلی شهر مستقرند و چنانچه شهروندان علائمی از جمله سردرد، سرگیجه، تهوع و درد قفسه سینه داشتند می‌توانند به آنها مراجعه کنند.
185,به گزارش روز سه‌شنبه ایرنا از وزارت جهاد کشاورزی، «سیدجواد ساداتی نژاد» وزیر جهاد کشاورزی در مراسم امضای تفاهم نامه چهار جانبه اجرای طرح‌های کشاورزی در مناطق محروم کشور، بین وزارت جهاد کشاورزی، وزارت امور اقتصادی و دارایی، بنیاد برکت ستاد اجرایی فرمان امام(ره) و صندوق کارآفرینی امید که در وزارت جهاد کشاورزی برگزار شد، افزود: ظرفیتی در تبصره ۱۸ قانون بودجه سال ۱۴۰۰ برای رونق اشتغال در حوزه‌های مختلف وجود دارد و امروز بر اساس ظرفیت این تبصره، با وزارت امور اقتصادی و دارایی، بنیاد برکت ستاد اجرایی فرمان امام (ره) و صندوق کارآفرینی امید، تفاهم نامه‌ای را امضا کردیم.وی افزود: این تفاهم نامه در زمینه اشتغالزایی در حوزه روستایی، در بخش کسب و کارهای خُرد کشاورزی، گلخانه‌های کوچک مقیاس، برندسازی در کشاورزی، توسعه کشت گیاهان دارویی، پرورش شتر و حوزه‌های شیلاتی و دامپروری است که این اقدامات با استفاده از تسهیل‌گری بنیاد برکت، حمایت صندوق کارآفرینی امید و ظرفیت‌های مالی تبصره ۱۸ قانون بودجه سال ۱۴۰۰ و نظارت وزارت امور اقتصادی و دارایی انجام خواهد شد.وزیر جهاد کشاورزی ابراز امیدواری کرد: تا پایان سال بتوانیم نتیجه عملکرد خوبی را از این توافقنامه ببینیم، البته این اقدامات با توجه به ظرفیتی که وجود دارد تا پایان تیرماه سال آینده می تواند استمرار داشته باشد.استفاده از منابع تبصره ۱۸ برای اشتغالزایی در کشور«سید محمدهادی سبحانیان» معاون سیاست‌گذاری اقتصادی وزارت اقتصادی و دارایی گفت: به موجب تبصره ۱۸ قانون بودجه ۱۴۰۰، منابعی برای سرمایه‌گذاری و تولید و اشتغال در نظر گرفته شده بود که متولی اصلی آن وزارت اقتصاد بوده است.وی افزود: با استقرار دولت سیزدهم، تلاش های بیشتری برای فعال شدن منابع انجام شد و دستگاه های مختلف، برنامه های خود را به وزارت اقتصاد ارسال کردند و این برنامه ها مصوب شد و با تلفیقی که این منابع با منابع بانکی خواهند داشت امیدواریم بر خلاف سال های گذشته که منابع تخصیص داده می شد اما اشتغال ایجاد نمی شد، شاهد مصرف این اعتبارات برای برنامه های اشتغالزایی باشیم.سبحانیان با بیان اینکه وزارت جهاد کشاورزی برای استفاده از این منابع در جهت اشتغالزایی پیشرو بوده است، تصریح کرد: با تفاهم نامه ای که با بنیاد برکت، وزارت جهاد کشاورزی و صندوق کارآفرینی امید امضا شده است، امیدواریم تا سه ماهه نخست سال ۱۴۰۱ این اعتبار برای پروژه های عملیاتی شده، هزینه شود تا شاهد تحول در بخش کشاورزی باشیم.استفاده از تسهیلگران بنیاد برکت در طرح‌های کشاورزی«محمد ترکمانه» مدیرعامل بنیاد برکت ستاد اجرایی فرمان امام(ره) نیز در حاشیه این مراسم، اظهار کرد: این تفاهم‌نامه با اعتبار ۲ هزار میلیارد تومان و به منظور اجرای طرح های کشاورزی و اشتغالزایی در مناطق محروم کشور امروز در وزارت جهاد کشاورزی امضا شد.وی افزود: وزارت جهاد کشاورزی اولین وزارتخانه ای است که در تحقق منابع تبصره ۱۸ برای اشتغالزایی در کشور اقدام کرده است، بنیاد برکت هم با استفاده از شبکه تسهیل‌گران و مجریان خود در سراسر کشور به اجرای هدفمند این طرح کمک خواهد کرد.ترکمانه تصریح کرد: بنیاد برکت یک شبکه ۸۰۰ نفری از تسهیل‌گران در ۳۱ استان کشور دارد و توسط این افراد طرح های کشاورزی انجام خواهد شد، تاکنون ۴۰ درصد از طرح های ما مربوط به بخش کشاورزی بوده که با این تفاهم به ۶۰ درصد خواهد رسید.عاملیت صندوق کارآفرینی امید در طرح های کشاورزی«اصغر نورالله زاده» مدیرعامل صندوق کارآفرینی امید هم در این خصوص تصریح کرد: تبصره ۱۸ قانون بودجه ۱۴۰۰، مجموعه شبکه بانکی و صندوق کارآفرینی امید را به عنوان عامل برنامه های اشتغالزایی دولت معرفی کرده است و با توجه به اینکه برنامه های ما به طور عمده در حوزه های روستایی و زنجیره تامین بخش کشاورزی، اعم از فرآوری، بسته بندی و سایر حلقه‌های زنجیره تامین بخش کشاورزی است، این عاملیت را پذیرفتیم.وی افزود: مقرر شد، بنیاد برکت تسهیل‌گری در این پروژه را انجام دهد و صندوق کارآفرینی امید هم با توجه طرح هایی که وزارت جهاد کشاورزی به ما معرفی می کند، پرداخت تسهیلات را بر عهده گیرد.
189,خانم دکتری که توئیت‌های او در روزهای اخیر سبب رنجش خاطر مردم سمنان شده بود، از سمنانی‌ها دلجویی کرد و گفت: رفتارم احساسی بود؛ عذرخواهی می‌کنم! به گزارش خبرگزاری فارس از سمنان، یک بانوی پزشک متخصص پاتولوژی در روزهای گذشته با چند توئیت سبب رنجش خاطر مردم سمنان شده بود؛ اقدامی که در برخی رسانه‌ها و شبکه‌های اجتماعی این استان هم بازتاب داشت و با واکنش‌های متعددی همراه شد.پس از داغ شدن واکنش‌های مردم به این موضوع و انتشار خبر آن در خبرگزاری فارس، این پزشک در تماس تلفنی با خبرنگار خبرگزاری فارس در سمنان، از اقدام خود ابراز پشیمانی و از مردم سمنان دلجویی کرد.او در گفت‌وگو با فارس، با اشاره به اینکه حدود یک سال در سمنان بوده و شرایط در این مدت با فراز و نشیب‌های متعددی همراه شده است، می‌گوید: توئیت‌هایم واقعاً واکنش احساسی به شرایط سختی بود که در آن قرار داشتم و از مردم عذر می‌خواهم؛ پدرم بیمار است و باید در اصفهان، کنارشان می‌بودم که این فرصت برایم مهیا نمی‌شد و از این‌رو، رفتار احساسی داشتم.این پزشک متخصص همچنین گفت: کمیسیون موارد خاص وزارت بهداشت دی‌ماه ۹۹ با جابه‌جایی من موافقت بدون قید و شرط کرده بود که تا اواخر آبان ماه امسال، این انتقالی از دانشگاه علوم پزشکی استان سمنان ممکن نشد و متأسفانه این امر، آن واکنش احساسی رقم زد.او می‌گوید: بسیار علاقه‌مند هستم که سمنان را به دوستان و آشنایانم معرفی کنم و بگویم که چه اقلیم جالبی دارد و حتماً به آن سفر کنند؛ مردم سمنان هم انسان‌های شریف و خوبی هستند و نباید مشکلات اداری، مرا از مردم دلخور می‌کرد.این پزشک که دوران حضورش در سمنان تمام شده است، می‌گوید: زمانی که در سمنان بودم، تا آنجا که در توانم بود، برای مردم انجام دادم و از دی‌ماه سال ۹۹ گرمسار را هم چون پزشک قبلی بیمار شده بود و دیگر امکان حضور نداشت، پوشش می‌دادم.او همچنین با توئیتی رسماً هم از مردم سمنان عذرخواهی کرده است.
192, مدیرکل پیش‌بینی و هشدار سازمان هواشناسی گفت: از بعدازظهر فردا سامانه بارشی وارد کشور می‌شود و در برخی نقاط آذربایجان غربی، آذربایجان شرقی و کردستان سبب بارش خواهد شد، روز 11 آذر این سامانه در بخش‌هایی از کشور سبب بارش باران و وزش باد شدید موقت می‌شود. صادق ضیائیان در گفت‌وگو با خبرنگار اقتصادی خبرگزاری فارس، درباره آخرین وضعیت جوی کشور اظهار داشت: از بعدازظهر فردا سامانه بارشی وارد کشور می‌شود و در برخی نقاط آذربایجان غربی، آذربایجان شرقی و کردستان سبب بارش خواهد شد و روز پنجشنبه 11 آذر این سامانه در استان‌های واقع در شمال غرب و غرب کشور، جنوب غرب،‌ استان‌های ساحلی خزر، استان‌های واقع در دامنه‌های جنوبی البرز مرکزی و بخش‌هایی از مرکز کشور سبب بارش باران و وزش باد شدید موقت می‌شود.مدیرکل پیش‌بینی و هشدار سازمان هواشناسی افزود: این سامانه روز 11 آذر در استان‌های جنوبی، رعد و برق به همراه دارد و در برخی نقاط شمال غرب و استان‌های واقع در البرز مرکزی و زاگرس مرکزی سبب بارش برف می‌شود.وی اضافه کرد: روز جمعه بارش در غرب و شمال غرب قطع شده و در نیمه شرقی کشور، سواحل مرکزی و شرقی خزر، نواحی مرکزی و جنوبی کشور بارش خواهیم داشت.مدیرکل پیش بینی و هشدار سازمان هواشناسی اظهار داشت: روزهای پنجشنبه و جمعه هفته جاری دریای خزر مواج خواهد بود و شنبه 13 آذر بارش پراکنده در خراسان‌های رضوی و جنوبی داریم و این سامانه بارشی از کشور خارج می‌شود.ضیائیان افزود: روزهای پنجشنبه و جمعه کاهش 8 تا 12 درجه‌ای دما در نیمه شمالی کشور پیش‌بینی می‌شود.وی گفت: امروز و فردا تداوم آلودگی هوا در شهرهای صنعتی و پرجمعیت خواهیم داشت و در شهرهای تهران، اصفهان و مشهد تا اواسط وقت پنجشنبه همچنان هوا آلوده است و اواخر وقت پنجشنبه از میزان آلودگی در این شهرها کاسته می‌شود.مدیرکل پیش بینی و هشدار سازمان هواشناسی اظهار داشت: آسمان تهران روز آینده نیمه ابری و غبارآلود است، بیشینه و کمینه دما فردا در تهران 17 و 10 درجه خواهد بود.ضیائیان افزود: روز آینده همدان با کمینه دمای صفر درجه سردترین مرکز استان و بندرعباس با بیشینه دمای 30 درجه گرمترین مرکز استان خواهد بود.وی تأکید کرد: توصیه می‌شود در شهرهایی که آلودگی هوا وجود دارد، همه گروه‌های سنی از تردد غیرضروری در شهر خودداری کنند و فعالیت فیزیکی و ورزشی در فضای باز نداشته باشند.مدیرکل پیش بینی و هشدار سازمان هواشناسی اظهار داشت: از صبح پنجشنبه تا پیش از ظهر همان روز در تهران، اصفهان و مشهد کاهش کیفیت هوا و رشد غلظت آلاینده‌های جوی تا شرایط ناسالم برای همه گروه‌های سنی پیش‌بینی می‌شود.
195,واگذاری تجهیزات پزشکی به مراکز بهداشتی جیرفتواگذاری تجهیزات پزشکی به مراکز بهداشتی جیرفتایسنا/کرمان رئیس بانک قرض‌الحسنه مهر ایران شعبه جیرفت گفت: ۶۰ عدد تجهیزات پزشکی مورد نیاز پیشگیری، واکسیناسیون، درمان و کنترل بیماری کووید۱۹ برای مراکز بهداشتی جیرفت اختصاص و به معاونت بهداشتی دانشگاه علوم پزشکی جیرفت تحویل داده شد.محمد علی سلیمانی، در حاشیه واگذاری برخی تجهیزات پزشکی جهت کنترل بیماری کووید۱۹ گفت: بانک قرض الحسنه مهر ایران در راستای مسئولیت های اجتماعی و با توجه به شرایط بحرانی شیوع ویروس کرونا و برای مقابله با این بیماری در اجرای طرح شهید سلیمانی مشارکت داشته است و مبلغ ۳۰۰ میلیارد ریال را در دو فاز برای تهیه ۲۵ هزار قلم تجهیزات پزشکی مورد نیاز پیشگیری، واکسیناسیون، درمان و کنترل بیماری کووید۱۹، با همکاری وزارت بهداشت، درمان و آموزش پزشکی اختصاص داده که این مشارکت در فاز نخست طرح شهید سلیمانی خرید اقلام مورد نیاز برای کنترل بیماری کووید۱۹ به مبلغ ۱۳۰ میلیارد ریال می باشد که به صورت کامل در سطح کشور اجرایی  شده است.وی تصریح کرد: در این طرح حدود ۱۵ هزار قلم تجهیزات پزشکی شامل دستگاه کپسول اکسیژن ساز، مانومتر و ترالی، دستگاه ضدعفونی کننده، دستگاه تب سنج لیزری و دستگاه پالس اکسی متر بین ۶۳ دانشگاه علوم پزشکی و ۱۲۶۰ مرکز بهداشتی منتخب و پایگاه سلامت در سراسر کشور توزیع شده است.سلیمانی اظهار کرد: در فاز دوم  این طرح  خرید به ارزش ۱۷۰ میلیارد ریال تجهیزات پزشکی در حال اجرا است؛ در این مرحله حدود ۱۰ هزار قلم تجهیزات پزشکی شامل دستگاه اکسیژن ساز و متعلقات، دستگاه تب سنج لیزری، دستگاه پالس اکسی متر، ترالی اورژانس و.. برای ارسال و توزیع بین مراکز بهداشتی در حال انجام است.وی همچنین افزود: تعداد ۶۰ عدد تجهیزات پزشکی مورد نیاز پیشگیری، واکسیناسیون، درمان و کنترل بیماری کووید۱۹ برای مراکز بهداشتی جیرفت اختصاص و به معاونت بهداشتی دانشگاه علوم پزشکی جیرفت تحویل داده شد.
196,"استفاده از تهویه طبیعی در مدارس خوزستان تا تامین اعتبار تهیه ""اگزوزفن""استفاده از تهویه طبیعی در مدارس خوزستان تا تامین اعتبار تهیه ""اگزوزفن""ایسنا/خوزستان معاون تربیت بدنی و تندرستی اداره‌کل آموزش و پرورش خوزستان با اشاره به در اولویت قرار گرفتن یک هزار و ۲۲۱ مدرسه برای تامین اگزوزفن، گفت: تا تامین اعتبار، مانند گذشته از تهویه طبیعی یعنی باز نگهداشتن پنجره‌ها و درب‌ها به صورت نیمه باز و ۴۵ درجه استفاده می‌شود.محمود معزی در نشست قرارگاه عملیاتی و نظارتی ستاد مدیریت کرونا در خوزستان که امروز (۹ آذرماه) در استانداری خوزستان برگزار شد، با اشاره به مصوبه نصب تهویه مکانیکی و استفاده از تهویه طبیعی در کلاس‌های درس، اظهار کرد: نصب تهویه در فضاهای در بسته آموزش و پرورش ضروری است بنابراین مجددا به مناطق تاکید کردیم که پنجره‌ها به صورت ۴۵ درجه برای تهویه هوا در کلاس‌ها باز باشد.به گزارش ایسنا، وی افزود: به وزارت آموزش و پرورش نیز نامه‌ای ارسال کردیم که در برخی استان‌های پرجمعیت مانند خوزستان، هر کلاس به یک اگزوزفن متناسب با مساحت خود نیاز دارد.معاون تربیت بدنی و تندرستی اداره‌کل آموزش و پرورش خوزستان گفت: ۵۴ هزار کلاس درس در خوزستان وجود دارد اما همه کلاس‌ها به اگزوزفن احتیاج ندارند.وی با بیان اینکه حدود ۵۰ هزار کلاس درس خوزستان به اگزوزفن احتیاج دارند، افزود: در حال حاضر تهویه هوا در کلاس‌ها باید به شکل طبیعی و مکانیکی انجام شود. معزی گفت: از استانداری درخواست کرده‌ایم به عنوان دستگاه بالادستی، از وزارت آموزش و پرورش و نوسازی مدارس درخواست کنند که کمک سرانه‌ای به مدارس بدهند تا اگزوزفن تهیه شود.وی بیان کرد: در مرحله نخست یک هزار و ۲۲۱ مدرسه که در مناطق لازم‌التوجه قرار دارند، بیشتر به اگزوزفن احتیاج دارند و در اولویت قرار گرفته‌اند و در صورت تامین اعتبار، این مدارس را به اگزوزفن مجهز خواهیم کرد اما تا تامین اعتبار، مانند گذشته از تهویه طبیعی یعنی باز نگهداشتن پنجره‌ها و درب‌ها به صورت نیمه باز و ۴۵ درجه استفاده می‌شود."
198,به گزارش ایرنا، یوسف نوری با انتشار پیامی در حساب کاربری توییتر خود نوشت: معتقدم با متخصصان فن در دانشگاه‌های علوم پزشکی مشورت کنیم، اگر آنها تأیید می‌کنند که کنکور خوب است، ادامه دهیم اما اگر تأیید می‌کنند که به انسان ضرر می‌رساند، بیاییم برای کنکور چاره بیندیشیم که زودتر آن را حذف کنیم، اما باید مراقب بود تا جایگزین کنکور از این بدتر نشود!حذف آزمون کنکور از نظام آموزشی تصمیمی است که بیش از یک دهه موضوع مورد مناقشه مسئولان نظام آموزشی کشور و کارشناسان آموزش  است.گروهی معتقدند برگزاری آزمون سراسری به دلیل آسیب به ساختار آموزشی، روحیه داوطلبان و سودجویی های مالی فراوان باید از چرخه آموزشی کشور حذف شود و عده ای نیز بر این ادامه برگزاری این آزمون پافشاری کرده و مانع اجرای قانون حذف کنکور می شوند.
200,فعالیت سینماها به حالت عادی بازگشت/ بلیت‌فروشی با ۱۰۰ درصد ظرفیتبه گزارش خبرگزاری فارس، به دنبال نشست مشترک رئیس سازمان سینمایی و محسن فرهادی، معاون فنی سلامت محیط وزارت بهداشت امکان فعالیت عادی برای سالن‌های سینما فراهم شد.محمد خزاعی با اشاره به افزایش ظرفیت بسیاری از مشاغل و صنوف و مطالبه خانواده سینما و مردم گفت: اواخر هفته گذشته جلسه ای با معاون فنی سلامت محیط وزارت بهداشت در محل سازمان سینمایی داشتیم و توضیح دادیم که بسیاری از مردم، مدیران سالن‌های سینما و صنوف تقاضا کردند با توجه به فروکش کردن کرونا در پی واکسیناسیون سراسری شرایطی فراهم شود تا محدودیت سقف ظرفیت ۵۰ درصدی برای بلیت فروشی در سالن‌های سینما برداشته شود.وی ادامه داد: با توجه به این درخواست و مذاکره، نشست‌هایی را هم، نمایندگان سازمان سینمایی با وزارت بهداشت انجام دادند که سر انجام با هماهنگی ستاد ملی مبارزه با کرونا و وزارت بهداشت موافقت شد فعالیت سالن‌های سینما به حالت عادی برگردد.رئیس سازمان سینمایی خاطر نشان ساخت: بر اساس این تصمیم تمامی سالن‌های سینما با رعایت کامل پروتکل های بهداشتی می‌توانند از ظرفیت خود برای بلیت فروشی استفاده کنند. بدیهی است که پروتکل‌های بهداشتی همچنان باید از طرف سینماداران و مخاطبان سینما رعایت شود. خزاعی بیان داشت: امیدواریم تصمیم جدید باعث شود تا دو باره سالن های سینما به رونق گذشته بازگردد و بخشی از ضررهای ناشی از همه گیری کرونا در دوساله اخیر جبران شود. لازم بود مانند بسیاری از مشاغل و کسب وکارها سینماداران هم بتوانند به فعالیت عادی برگردند و از ظرفیت سالن ها استفاده کنند.معاون وزیر فرهنگ و ارشاد اسلامی ضمن اظهار قدردانی از تعامل و همکاری وزارت بهداشت و درمان و ستاد مقابله با کرونا در این زمینه گفت: بدیهی است سینماها تابع پروتکل های بهداشتی ستاد مقابله با کرونا خواهند بود و هر وقت تصمیم جدیدی اتخاذ شود بدان پایبند خواهند بود.
203,شگردهای رسانه‌ای در علوم شناختی| تکنیک 63: ماسه ‌های خیس ـ روان و خشکخبرگزاری فارس- گروه رسانه: آنهایی که در زمین ماسه ای رانندگی کرده اند می دانند چه کار سنگینی است که خودرو را به راحتی پیش ببرید. این خصلت ماسه های خیس و خشک است که هر کدام انسان را خسته می کند. این خستگی مرحله به مرحله اتفاق می افتد، دقیقا براساس همین خصلت، شگردی در رسانه ها شکل گرفته با عنوان ” ماسه‌ های خیس ـ روان و خشک “رسانه های بیگانه حیات و بقای خود را روی مردم معترضی گذاشته اند که به هر بهانه به خیابان بیاورند. وقتی از این مرحله به نتیجه نرسیدند روی کشته ها و زندانی ها ، مانور می دهند تا آنان را بهانه برای فعال شدن دیگران کنند. از این مرحله که می گذرند برای حفظ این جمعیت دوباره بهانه جدید پیدا می کنند تا حس اعتراض و شورش را زنده نگه دارند. برای این رسانه بسیار مهم است که مخاطب به هیچ عنوان نباید خسته شود و کنار بکشد.علیرضا داودی کارشناس‌ ارشد رسانه و علوم شناختی در گفتگو با فارس، ضمن تشریح کارکرد رسانه‌ های فارسی زبان بیگانه درخصوص تکنیک ” ماسه‌ های خیس ـ روان و خشک “ گفت: تکنیک ماسه یک فرآیند عجیب و غریبی دارد و آن هم اینکه ذهن را معمولا بصورت محاسبه شده گیر می اندازد ، خشک می کند و بعد آن، جان پناه ذهن نسبت به رویداد هایی که نسبت به آن قرار پیدا کند را از بین می برد.داودی افزود: شما کنار ساحل هستید آب می زند و ماسه ها را خیس می کند، فرض کنید یک ماشین چرخ هایش در ماسه های خیس گیر کرده است معمولا با یک وسیله کمک می کنند این چرخ ها از ماسه خیس بیرون بیاورند، لاستیک جلویی بیرون می آید ، لاستیک عقبی گیر می کند دوباره همان لاستیک جلو که بیرون آمده بود ، مجدد نیم متر جلوتر گیر می کند. ماشین جهش کرده نسبت به موقعیت قبل خود اما مشکل برطرف نشده است.کارشناس‌ ارشد رسانه و علوم شناختی گفت: معمولا در تکنیک ماسه های خیس همین اتفاق می افتد یعنی شما با این فرض که سرعت بالای ذهن و تکنیک ها می تواند باعث خروج ماشین بشود و  یک جهشی ایجاد می کند در حالی که این جهش نقطه آغازین گیر کردن بعدی است لذا این مشکل حل نشده وارد مشکل دیگر می شود و مدام تکرار می شود.داودی افزود: حرکت کردن در ماسه های خشک نقطه مقابل این حرکت است شما در ماسه خشک احساس نمی کنید که دائما درگیر شوید اما وقتی که روی ماسه خشک می دوید عضلات گرفته می شود فرو رفتگی درست است که عمیق نیست اما داری وزن بیشتر ، دارای چگالی بییشتر هست بنابراین شما بعد از مدتی دویدن ، احساس خستگی بیشتری می کنید و ماسه خشک یعنی خیلی اتفاقات پسینی دیگر را همراه دارد.کارشناس‌ ارشد رسانه و علوم شناختی  ادامه داد در عین حالی که می تواند قدرت افزا باشد ، می تواند خستگی آفرین هم باشد، وقتی که رسیدید به نقطه ای که از ماسه خشک و از ماسه های خیس بیرون بیایید ، می نشینید و می خواهید استراحت بکنید، می بینید که ماسه هایی وجود دارند به صورت رمل سایه ای دارند و می روید زیر سایه آن استراحت می کنید، با اندک باد، این جان پناه جابجا می شود ، چون هیچ پایداری ، نسبت به همبستگی ذرات برای ذهن وجود ندارد.داودی گفت: برای همین می گویند اگر ماشینی در ماسه خیس گیر کرد دو تا چوب به دور لاستیک ببندید تا بیرون بیاد که برای ماسه های خشک ایجاد چالش و ترمز می کند برای اینکه لاستیک را خارج کند، پس خروج از ماسه های خیس یعنی جایی که به لحاظ ذهنی رسانه موضوعی رو مطرح می کنند و  مخاطب را گیر می اندازند در آن موضوع و یک راه حل انتخاب  و معرفی می کنند، مخاطب تصور می کند به واسطه آن راه حل، جهش ایجاد شده است ، در صورتی که وقتی شما از آن راه حل استفاده می کنید و جهش می کنید دقیقا در چاله ی بعدی قرار می گیرید.کارشناس‌ ارشد رسانه و علوم شناختی ادامه داد چون ذهن چهار بعد دارد پس در این ابعاد شما نمی توانید جهش کنید و خلاص بشوید و بلافاصله هدایت می شوید در ماسه های خشک،  ذهن را شروع می کنند به حرکت دادن، می دانند شما به خیال اینکه ، دیگر این ماسه خیس نیست، که در آن گیر کنید ، شما را با سرعت حرکت می دهند و  وقتی می دوید در تصورتان این است که، گیر نمی کنید ، خسته می شوید، وقتی که خسته شدید ، دیگر امکان ادامه دویدن را  ندارید  پس نسبت به موضوعی که آن ها مطرح کردن شما خسته می شوید ، زده می شوید و رها می کنید، در هر حالت جامپ اتفاق افتاده است و هر دو موضوع رها شده است و نهایتا می گویید در ماسه خیس که موفق نشدیم در ماسه خشک همچنین ، حالا یک جا استراحت کنیم راجع به این موضوع فکر کنیم در حالی که شما رفتید زیر سایه آن موضوع و فکر می کنید که از هر دو موضوع جامپ کردید، آرام آرام آن موضوع را سایه اش را از روی سر شما بر می دارند.داودی گفت: نتیجه ماسه های خشک ، خیس و روان ، زده شدن و آبسه ذهنی نسبت به حساسیت در مورد آن موضوعات است، پس ذهن نسبت به این موضوع واکنش نشان نمی دهد ، پس هر جا این موضوع را ببیند ، می تواند خیلی راحت از روی آن عبور کند ، چون رسانه به او یاد داد علی الخصوص آنجایی که مسائل ملی مطرح می شود و نیازی و تلفیق از عاطفه و عقلانیت وجود دارد ، آنجا دیگر ذهن از قصه عبور می کند.داودی افزود: به عنوان مثال موضوع حقوق بشر وقتی مطرح می شود شما در ماسه های خیس وقتی گیر می کنید جامعه توقع دارد که با یک طرح مسئله حقوق بشری شما را جامپ بدهند وقتی می بینید آن مسئله مطرح شده توسط رسانه ، به صورت میدانی و علی الارض قابلیت انجام شدن ندارد و  مغایر همه ی آن فکت ها ، محورها و سیاست هاست ، شما در این مسئله حقوق بشری راجع به خانم X یا آقای Y یا فلان مسئله خارج شدید، اما در مسئله بعدی قرار گرفتید، عدم رسیدگی یا تعدد موضوع یا هر دو مطلب، حال  شما را می برند در فضایی که اشکال ندارد با سرعت حرکت کنید، خودتان اقدام کنید ، خودتان توئیت بزنید، خودتان مطلب بگذارید بفرستید، خودتان بیایید گفتگو کنید ، شما را نسبت به برخورد حاکمیتی یا برخورد دولتی  مایوس می کنند، می گویند  حالا خودتان حرکت کنید ، روی ماسه های خشک قرار می دهند و عنوان می کنند  نسبت به این موضوع یک اقدامی  نشان بدهید وقتی می دوید و این دویدن هیچ اکتی ندارد و آن مسئله حقوق بشری برای شما معضل شده بود، همچنان ادامه دارد، می گویند خیلی خب اشکال ندارد ، بیایید استراحت کنید، این حقوق بشر را نگه دارید و  بروید به جنبه محیط زیست بپردازید، یک جان پناه محیط زیستی برای شما ایجاد می کنند  در حالی که خود آن محیط زیست رمل هایی هستند و ماسه هایی هستند که آرام آرام از روی ذهن شما عبور می کنند، در حالی که استراحت ذهنی داشته باشید خودش یک پدیده افتادگی ذهنی ایجاد می کند پس بنابراین شما نسبت به این پدیده افتادگی ذهنی دارای یک فرآیند زدگی می شوید و هیچ جان پناهی ندارید.داودی گفت: مسئله حقوق بشر از این جا به بعد می شود معضل ذهن شما، آیا شما برای حل آن  توانایی داریی؟ در دو مرحله قبل اثبات شده ندارید، آیا قدرت خودخوری دارید؟ بله،  پس بیشتر خودخوری کنید ، خودت را بیشتر اذیت کنید، نسبت به ذهن خودت بیشتر فشار بیاورید، هم درگیر موضوع شدید ، هم خسته شدید ، هم جان پناه ندارید ، پس احساس رهاشدگی شدید نسبت به موضوع می کنید، در حالی که موضوع هیچ ربطی به شما نداشته است.شگردهای رسانه ‌های بیگانه برای تغییر ذهن مخاطب فارسی زبان هر روز بیشتر می ‌شود، شناختن و درک این جنگ شناختی قسمتی از سواد رسانه‌ای مورد نیاز امروز ایران‌مان است. بنابراین رسانه ‌ها تلاش می کنند مطابق اهدافی که دارند در این فرآیند دخالت کنند. ایجاد، تغییر یا تقویت باورها، از کارکردهای رسانه ها در همراه سازی مخاطبان است.مجموعه برنامه کوتاه ”روایت رنگ‌ها“  روایتی از تکنیک ‌های جنگ شناختی است که در شبکه رادیوییِ رادیو گفت و گو تولید و پخش می شود.تکنیک ‌های رسانه‌ ای در دنیای امروز وارد فضای علوم شناختی شده است از این رو رادیو گفت و گو مجموعه برنامه‌ای 90 قسمتی برای آشنایی مخاطبان با این تکنیک‌ ها را تدارک دیده است.”روایت رنگ‌ها“ نام این مجموعه برنامه‌ی تخصصی در حوزه علوم شناختی با محوریت شگردهای رسانه‌ای در انحراف افکار عمومی است که ماموریت این شبکه، در جریان ‌سازی موثر بر نخبگان و کنشگران جامعه ایرانی را محقق کرده است.این مجموعه برنامه که در قالب ساختارهای نوین طراحی و تولید شده، در هر قسمت و در گفت و گو با دکتر علیرضا داودی کارشناس مسائل رسانه و متخصص علوم شناختی، با رویکردی تخصصی و تحلیلی و با مصداق‌های عینی به افشای تکنیک‌ های رسانه‌ های بیگانه و معاند در جهت تخریب ذهن مرم ایران می پردازد.روایت رنگ‌ها هر روز ساعت 11:55 دقیقه از رادیو گفت و گو موج اف ام ردیف 103.5 مگاهرتز تقدیم علاقه‌مندان می‌شود.
209,اسناد واگذاری حریم تالاب‌ها به وزارت نیرو باطل شدسمیه رفیعی رئیس فراکسیون محیط زیست مجلس شورای اسلامی در گفت‌وگو با خبرنگار پارلمانی خبرگزاری فارس، با اشاره به قانون ملی شدن جنگل های کشور مصوب ۱۳۴۱ گفت: بر اساس ماده یک این قانون عرصه و اعیان کلیه جنگل‌ها، اراضی جنگلی، بیشه ها و مراتع (و تالاب ها، انهار طبیعی و مسیل ها که جزء لاینفک این عرصه ها می باشند)، ملی بوده و در مالکیت دولت جمهوری اسلامی ایران با نمایندگی سازمان جنگلها، مراتع و آبخیزداری کشور است.وی افزود: ثبت تمام عرصه‌های اراضی ملی به نام سازمان جنگلها، مراتع و آبخیزداری نشان دهنده این است که از منظر قانون تنها یک سازمان متولی اراضی ملی کشور است. اگرچه مدیریت برخی از این عرصه ها مانند تالاب‌ها ، بر عهده سازمان حفاظت محیط زیست نهاده شده است.نماینده تهران در مجلس با بیان این که بر اساس قانون توزیع عادلانه آب، وزارت نیرو مسئول تعیین حریم بستر‌رودخانه‌ها و تالاب‌هاست، افزود: متاسفانه وزارت نیرو چندی پیش با سوء استفاده از این قانون نسبت به تسلیم محدوده‌های تعیین شده حد بستر و حریم تالابها به سازمان ثبت اسناد و املاک کشور اقدام کرد تا این عرصه ها به عنوان اراضی کاداستر ملی ثبت و در مرحله بعد اقدام به اخذ سند مالکیت به نمایندگی از دولت و بنام آن وزارتخانه کند.رفیعی با تاکید بر این که وزارت نیرو این مسئولیت و اختیار را به مالکیت تالاب ها تعبیر کرده بود،‌ بیان کرد: در پی این اقدام و بلافاصله با اطلاع فراکسیون محیط زیست مجلس، این فراکسیون به موضوع ورود کرد و با استناد به مواد قانونی موضوع را از مبادی قانونی پیگیری کرد.نماینده مردم تهران در مجلس شورای اسلامی با اشاره به تفاهم‌نامه غیرقانونی که بین سازمان جنگلها و وزارت نیرو در این خصوص به امضا رسیده بود گفت: خوشبختانه با ورود مجلس به موضوع و سپس همراهی معاونت حقوقی ریاست جمهوری این اقدام غیرقانونی وزارت نیرو متوقف شد.وی با اشاره به پیگیری موضوع از قوه قضائیه و سازمان ثبت اسناد و املاک کشور خاطرنشان کرد: با تلاش‌های صورت گرفته توسط فراکسیون محیط زیست مجلس اخیرا معاون امور املاک و کاداستر سازمان ثبت اسناد در نامه‌ای به تمامی ادارات کل ثبت استالها صدور سند مالکیت تالابها را به نام دولت تنها به نمایندگی سازمان جنگلها مراتع، آبخیزداری بلامانع اعلام کرده است وبدین ترتیب اسناد مالکیت صادر شده برای وزارت نیرو در این خصوص ابطال شده است.رفیعی ضمن تشکر از دستگاه قضایی تاکید کرد: با توجه به اهمیت ویژه تالابها از لحاظ تنوع زیستی، این گونه اراضی از ارزش زیست محیطی و اقتصادی بالایی برخوردارند و این امر موجب دست درازی و تخریب سودجویانه در این نوع اراضی می‌شود لذا تثبیت و صدور اسناد برای آنها حائز اهمیت است که امیدواریم هرچه سریعتر اسناد مربوطه صادر شود.
212,پیش بینی برف و کولاک، باران و باد شدید در جاده‌های ۳۰ استان/ حذف سفرهای غیرضروری توصیه پلیس راهسرهنگ احمد شیرانی رئیس مرکز اطلاعات و کنترل ترافیک پلیس راهور ناجا در گفت‌وگو با خبرنگار انتظامی خبرگزاری فارس به هشدار سطح نارنجی سازمان هواشناسی از امروز چهارشنبه مورخ 1400/9/10 تا پایان روز جمعه مورخ 1400/9/12 مبنی بر وضعیت ناپایدار جوی اشاره و اظهار داشت: این پیش بینی شامل بارش برف و کولاک، باران و مه شدید، وزش شدید باد در جاده‌های استان‌های آذربایجان غربی، آذربایجان شرقی، تهران، البرز، قم، چهارمحال و بختیاری، قزوین، اردبیل، غرب کردستان، مرکزی، همدان، ارتفاعات گیلان و مازندران، گلستان، لرستان، شمال و غرب اصفهان، خراسان رضوی، خراسان شمالی، خراسان جنوبی، کرمان، خوزستان، سمنان، کرمانشاه، ایلام، زنجان، کردستان،یزد، فارس، هرمزگان و ایلام می شود.سرهنگ شیرانی با اشاره به اینکه وضعیت پیش بینی شده شرایط متفاوت و خاصی را برای سفرهای بین شهری ایجاد می کند حذف سفرهای غیرضروری و رعایت کامل قوانین و مقررات رانندگی را توصیه کرد.وی به هموطنانی که سفر ضروری دارند توصیه کرد که برای تردد به این استانها آمادگی لازم برای رانندگی در شرایط بارندگی را داشته باشند همچنین دقت داشته باشند که وزش باد شدید و بروز پدیده مه در جاده ها بر میدان دید رانندگان تاثیر منفی گذاشته و باعث کاهش دید می‌شود که در این وضعیت ضمن کاهش سرعت در رانندگی باید از چراغ روشن در حین تردد به منظور دیده شدن و پیشگیری از تصادف استفاده کنند.رئیس مرکز اطلاعات و کنترل ترافیک پلیس راهور ناجا تصریح کرد: کاهش شدید دما موجب بروز لغزندگی در جاده های کوهستانی شده و رانندگی بدون در نظر گرفتن سرعت مطمئنه احتمال واژگونی و تصادفات جلو به عقب را افزایش می دهد.وی افزود: مطمئنا برای رانندگی در این شرایط همراه داشتن تجهیزات زمستانی از قبیل زنجیر چرخ در خودرو الزامی است.رئیس مرکز اطلاعات و کنترل ترافیک پلیس راهور ناجا با اشاره به اینکه در بارندگی مشابه در هفته های گذشته، عدم رعایت احتیاط برخی از رانندگان به ویژه برخی از رانندگان اتوبوسهای مسافربری حوادثی را رقم زد که می توانست با کمی دقت و رعایت مقررات رانندگی در شرایط بارندگی از آنها پیشگیری کرد به رانندگان بخش حمل کالا ، بار و مسافر توصیه کرد: در این شرایط لازم است مدت زمان بیشتری برای رسیدن به مقصد در نظر گرفته و با توجه به شرایط بارندگی و لغزندگی جاده ها ، رعایت احتیاط بیشتر و نیز رعایت فاصله طولی بیشتر با خودرو جلویی را در دستور کار خود قرار دهند.وی خاطرنشان کرد: اطمینان از آماده بکار بودن خودرو در این شرایط، سالم بودن برف پاک کن خودرو، داشتن زنجیر چرخ و سالم بودن سیستم گرمایش خودرو قبل از سفر در این شرایط بسیار ضروری است.
213,پایش دانش آموزان مشکوک به بیماری کرونا از منزل/ آخرین آمار واکسیناسیون دانش آموزان اعلام شدمدیر کل دفتر سلامت جمعیت، خانواده و مدارس وزارت بهداشت در گفت‌وگو با خبرنگار سلامت خبرگزاری فارس ، درباره آخرین وضعیت تدوین پروتکل های بهداشتی مدارس اظهار داشت: در آبان ماه پروتکل جدیدی را ما ابلاغ کردیم. البته قبل از اعلام کرونا پروتکل ۰ یا اولیه را ابلاغ کردیم ، بعد از اعلام بیماری پروتکل ۰۱ نوشتیم و به مرور با توجه به باز بودن برخی مدارس و امتحانات و شرایط روز بیماری، پروتکل ها را تغییر داریم که آخری به پروتکل ۰۷ رسید .در پروتکل اخیر بحث تهویه جدی تر و واضح تر شده، همچنین تاکید پروتکل بر پیشگیری از طغیان و بیماری یابی در مدارس است زیرا تعداد محدودی از کودکان امکان دارد دوباره دچار بیماری شوند و مهم این است که اینها را زودتر پیدا کنند تا بچه های دیگر آلوده نشوند.وی ادامه داد: این پایش از منزل شروع می شود یعنی اگر دانش آموزی علائم بیماری دارد او را به مدرسه نفرستند. واکسیناسیون کادر مدرسه هم بسیار مهم است و اگر کسی واکسن نزده باید تست منفی داشته باشد . خیلی از معلمان ما میانسال هستند و دارای بیماری زمینه ای. بنابراین معلمی که بیماری زمینه ای دارد و واکسن هم زده نباید قربانی همکاری شود که واکسن نزده است.وی افزود: پروتکل وزارت بهداشت می گوید ، کادر مدرسه برای ورود به مدرسه یا باید واکسن زده باشد یا باید تست منفی پی سی آر داشته باشد.برکاتی درباره آخرین آمار واکسیناسیون دانش آموزان گفت: 81 درصد دوز اول و 61 درصد پوشش کامل داشته اند و برخی استان ها مانند خوزستان و سیستان و بلوچستان با این آمار فاصله داشتند و برخی استان ها بالای 90 درصد دوز اول و بالای 65 درصد دوز دوم را زده بودند.مدیر کل دفتر سلامت جمعیت، خانواده و مدارس وزارت بهداشت ادامه داد: با توجه به اینکه از مهرماه واکسیناسیون دانش آموزان شروع شده ، همکاری مردم قابل رضایت است. امیدواریم تا هفته های آینده به اعداد بالای 90 درصد برسیم اگرچه اصل فاصله گذاری است که در پروتکل 2.25 متر مربع برای هر دانش آموز است و بحث تهویه و شستن دست و زدن ماسک باید رعایت شود حتی اگر 100 درصد دانش آموزان واکسینه شوند. خصوصا اینکه در متوسطه دوم هدف ما این است کسی بدون واکسن و تست پی سی آر وارد مدرسه نشود.وی افزود: در دبستان ها فعلا برنامه ای برای واکسیناسیون نداریم اما انتظار داریم رعایت پروتکل ها در مدارس و بین همکاران در آموزش و پرورش بسیار جدی حراست شود و حتما اگر موارد بیماری دیده شد گزارش شود و موارد مثبت را در نزدیکترین مراکز خدمات جامع سلامت که مربوط به کووید است بررسی و با دانشگاه علوم پزشکی تعامل کنند. اگر موارد مشکوکی در دانش آموزان بود حتما ارجاع دهند و تکلیف هم سرویسی ها و همکلاسی هایش نیز روشن شود.به گفته وی، اگر دانش آموزی مثبت شود نباید 14 روز به مدرسه برود و مدارس کد ملی دانش اموز را دارند و او را رصد می کنند و باید ورودش به مدرسه با تست منفی باشد. این سخت گیری به دلیل حساسیت در مدارس و کاهش سطح رعایت پروتکل ها در بچه های با سنین پایین است. حراست از مساله آموزش مهم است زیرا اگر تصمیم به بازگشایی مدارس شده باید با ایمنی لازم باز بمانند. مگر اینکه شرایط طوری شود که ستاد ملی تصمیم بگیرد که مدارس بسته شوند.
214,رژیم غذایی مناسب برای درمان زخم معدهمحمود اسحاق حسینی فوق تخصص گوارش و کبد در گفت‌وگو با خبرنگار سلامت خبرگزاری فارس درباره ورم معده و شکم گفت: داروها اثر مستقیم یا سیستمیک بر روی معده دارند . نفخ و پری شکم به دلیل حرکت دستگاه گوارش است اما افرادی که دچار این حالت هستند و همزمان هم دارو مصرف می کنند باید آندوسکوپی شوند. ورم معده مد نظر پزشکان متخصص  تغییرات التهابی در معده است که در تکه‌برداری آندوسکوپی مشاهده می شود و گاستریت یا ورم معده به آن اطلاق می‌شود اما پری و نفخ و سنگینی شکم ناشی خوردن غذا مشکل خاصی ایجاد نمی‌کند.وی درخصوص افرادی که مدام گرسنه هستند و پس از هر وعده غذایی درد دارند گفت: این افراد ترشح بیش از حد اسید دارند که معمولا در زخم های اثنی‌عشری دیده می شود. دردهای شکمی می تواند ناشی از زخم معده یا اثنی‌عشر باشد. این افراد باید آندوسکوپی شوند.فوق تخصص گوارش و کبد علت نفخ شکمی پس از نوشیدن شیر یا برخی مایعات را اینگونه عنوان کرد: برخی در بدن لاکتاز ندارند یا این آنزیم را کم دارند. این افراد پس از خوردن شیر دچار نفخ شکمی و بعضا اسهال می‌شوند. به این افراد توصیه می‌شود از خوردن شیر پرهیز کنند اگرچه واکنش بدن نسبت به شیر ،بستگی به کم بودن میزان آنزیم در بدن دارد.وی افزود: برخی از این افراد می توانند ماست بخورند. لاکتوباسیلوس در ماست می تواند با ایجاد لاکتاز موجب شود تا برخی از این افراد بتوانند ماست بخورند اما افرادی که کمبود آنزیم لاکتاز شدید دارند باید از خوردن ماست و شیر پرهیز کنند.اسحاق حسینی با تاکید بر اینکه هیچ دارویی را نباید به صورت درازمدت استفاده کرد گفت: برخی داروها مثل کلیدنیوم سی و کلرو دیازپوکساید می‌تواند در مواردی اختلالات عصبی را کاهش داده و مشکلات دستگاه گوارش ناشی از استرس را کاهش دهد. استفاده از این داروها در درازمدت توصیه نمی‌شود.فوق تخصص گوارش و کبد کشورمان در خصوص تاثیر بیماری‌های ویروسی مثل کرونا بر دستگاه گوارش گفت: علائمی همچون ضعف،سستی، درد، اسهال یا حتی اسهال خونی می‌تواند ناشی از عوارض بیماری‌های عفونی باشد و حتی مدتی کوتاه ادامه یابد اما جای نگرانی نیست مگر در افرادی که سابقه زخم یا بیماری‌های روده یا معده داشته باشند.
215,متروی تهران به سمت هوشمند سازی می‌رودبه گزارش گروه شهری خبرگزاری فارس، مهدی شایسته اصل در اولین حضورش در جلسه شورای هماهنگی معاونان و مدیران شرکت بهره برداری متروی تهران و حومه که با حضور کارگر مشاور معاون حمل و نقل و ترافیک شهرداری تهران، در رصدخانه شهری برج میلاد برگزار شد گفت: علیرضا زاکانی شهردار تهران براستفاده از ظرفیت‌های فناوری و نخبگان و ایجاد شهر هوشمند تاکید دارند و من این باور را دارم که ما می توانیم به عنوان اولین مجموعه شهری این مبحث را عملی کنیم و به نظر من این دور از انتظار نیست.وی با بیان اینکه استفاده از هوش مصنوعی و داده کاوی از الزامات مدیریت هوشمند شهری است خاطر نشان کرد: قطعا ما دیگر نمی توانیم با شیوه های سنتی شهر را اداره کنیم. الان با توجه به حجم داده ها و مسافران باید با سرعت به سمت هوشمند سازی حرکت کنیم.مدیرعامل شرکت بهره برداری متروی تهران ادامه داد: هر برنامه ریزی که می خواهیم در آینده انجام دهیم باید برمبنای علمی و به روز انجام شود.وی تصریح کرد: ما در حال حاضر اطلاعات آماری بسیاری در اختیار داریم و باید با رعایت پروتکل های امنیتی بتوانیم این داده های به روز را در اختیار سایر بخش ها قرار دهیم تا کارهای ارزشمندی در زمینه پیاده سازی طرح ها و ایده های نوین و همچنین تحلیل داده و استفاده از آن در تصمیم گیری ها انجام شود.شایسته اصل به ضرورت تعامل معاونت حمل و نقل و ترافیک شهرداری تهران در زمینه هوشمند سازی اشاره کرد و گفت: باید یک حرکت مشترک بین تمام بخش های این معاونت ایجاد شود. به طور مثال ما اگر مشکل پایانه ها را حل کنیم می توانیم به طور قابل توجه ای به ارتقاء خدمات رسانی در مترو کمک کنیم که این به تبع در کاهش ترافیک موثر است ما واقعا باید با تحلیل داده ها و آمارهای موجود بهترین تصمیم ها را بگیریم و با صرف بودجه در بخش هایی که بیشترین اثرگذاری را دارند بتوانیم با سرعت بهتری خدمات مورد نیاز شهروندان را ارائه کنیم.
216,پیکه: هفتمین توپ طلا یعنی مسی بهترین بازیکن تاریخ است / انتقالم به رئال مادرید غیرممکن استبه گزارش خبرگزاری فارس، جرارد پیکه در مصاحبه با برنامه تلویزیونی «ال هورمیگوئرو» در خصوص وضعیت کنونی بارسلونا و مربیگری ژاوی صحبت کرد.مدافع 34 ساله بارسلونا که در هر 3 بازی ژاوی در ترکیب اصلی قرار داشت، در خصوص هم‌بازی قدیمی و سرمربی کنونی بارسلونا گفت: اینکه ژاوی سرمربی من است، فشار را روی من زیادتر می‌کند. شما نمی‌خواهید که دوستتان زمین بخورد برای همین هر چه دارید می‌گذارید و اگر کیفیت همیشگی را نداشته باشید، احساس می‌کنید که خیانت کرده‌ایدوی در رابطه با ترک مسی از بارسلونا نیز صحبت کرد و اظهار داشت: خیلی برای من سخت بود. ما 14 سال کنار هم بازی کرده بودیم. هم از لحاظ ورزشی و هم از لحاظ شخصی، رفتن مسی برای من سخت بود. ما ابتدای فصل را نیز اصلا خوب آغاز نکردیم و اوضاع بر وفق مراد ما پیش نرفت. خوشحالم که او هفتمین توپ طلای خود را بدست آورد. این توپ طلاها ثابت می‌کند که او بهترین بازیکن تاریخ است. مسی اکنون در حال یادگیری یک فرهنگ جدید در کشوری جدید است. حس لئو را درک می‌کنم زیرا خودم هم در سن 17 سالگی زندگی در شهر منچستر و تیم یونایتد را تجربه کردم. درست است که مسی با همسر و فرزندانش رفت و من یک بچه بودم ولی در هر صورت زندگی در جایی دیگر سخت است.پیکه در رابطه با خداحافظی از فوتبال نیز خاطر نشان کرد: خیلی از هم‌تیمی‌هایم به من می‌گویند که خداحافظی برای تو سخت خواهد بود. تو همیشه این روزمرگی زندگی را داشتی و یک مرتبه زندگی ات تغییر می‌کند. زمان زیادی طول می‌کشد که تا انسان به شرایط جدید وفق پیدا کند. فوتبالیست‌ها با چنین تغییری اصلا آشنا نیستند و خیلی این موضوع سخت خواهد بود. مهمترین چیز این است که پس از فوتبال کاری را در زندگی‌ات بخواهی انجام دهی. با این حال وقتی من از  فوتبال خداحافظی کنم، دلم برایش تنگ خواهد شد.مدافع بارسلونا در پاسخ به این سوال که رئال مادرید باید چه پیشنهاد بدهد تا پیکه راهی این تیم شود، گفت: به هیچ وجه من به رئال نمی‌روم و انتقال من به این تیم غیرممکن است.
