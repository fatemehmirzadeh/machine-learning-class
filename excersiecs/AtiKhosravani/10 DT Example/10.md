
## ارزشیابی و رتبه بندی معلمان با استفاده از درخت تصمیم گیری

در این مثال از مدل ارزشیابی دنیلسون که توصیف کننده ویژگی ها و رفتارهای معلمان است استفاده شده که مقادیر معیار ها با اعداد ثابت سنجیده شده.

و از منطق فازی و درخت تصمیم گیری به عنوان پارادایم های هوش مصنوعی استفاده شده است.

در مدل پیشنهادی، امتیاز هر معیار از مدل دنیلسون (که پیش از این با اعداد ثابت سنجیده می شد) به صورت
فازی سنجیده می شود و دسته بندی معلمان با استفاده از درخت تصمیم انجام خواهد شد.

این مدل نرم افزاری، به دلیل استفاده از متغیرهای کیفی فازی، فرآیند ارزشیابی را برای ارزیاب بسیار آسان تر
از روش قبل و با دقت بسیار بالایی انجام می دهد.

در این پژوهش فرآیند ارزشیابی و رتبه بندی معلمان چند مدرسه از ناحیه 4 کرج، در بازه زمانی ابتدای مهر تا انتهای اسفند 93 توسط این سیستم ارزشیابی
مورد بررسی قرار گرفته است. درمجموع، این مدل می تواند به عنوان یک سیستم پشتیبان تصمیم گیری
و نرم افزاری دقیق، توسط مدیران در ارزشیابی و رتبه بندی معلمان مورد استفاده قرار گیرد.
