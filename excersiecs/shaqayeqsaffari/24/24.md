<div dir="rtl">
  
  ### تاریخچه پیدایش تئوری بیز را بررسی کنید و مزایا و معایب این تئوری را بررسی کنید.
  
  <br/>
  
زمانی که از قبل وقوع یک پیشامد تصادفی را بدانیم، به کمک فرمول‌های احتمال شرطی می‌توانیم مقدار احتمال برای هر پیشامد دیگر را محاسبه کنیم. طبق فرمول احتمال شرطی با در نظر گرفتن اینکه 
P(B)>0  (یعنی پیشامد B یک پیشامد محال نباشد)، داریم:

فرمول روش بیز:
P(h│D)= (P(D│h)P(h))/(P(D))
  
  <br/>
  <br/>

توماس بیز سال ۱۷۰۱ در شهر لندن متولد شد. بعد ازپایان تحصیلات ابتدایی و متوسطه در سال ۱۷۱۹ وارد دانشگاه ادینبرگ شد و در رشته منطق و الهیات به تحصیل پرداخت. توماس بیز علاقه خاصی به علم ریاضیات داشت در این میان به تئوری‌های احتمالات علاقه خاصی داشت؛ همین علاقه باعث شد تا در خصوص علم احتمالات به تحقیق بپردازد.
 <br/>
در سال ۱۷۴۲ توماس بیز به عنوان یکی از اعضای انجمن سلطنتی انگلستان به عنوان یک ریاضیدان برجسته انتخاب شد و تا آخر عمر در این مقام باقی ماند. توماس بیز به آمار و احتمالات علاقه بسیاری داشت و تقریبا بعد از دهه ۱۷۴۰ تمام تمرکز خود را بر این علم گذاشت.
مهمترین و شناخته شده‌ترین دستاورد علمی توماس بیز قضیه معروف بیز در تئوری احتمالات است که بعد از مرگ وی توسط ریچارد پرایس منتشر شد.
 <br/>
توماس بیز سال ۱۷۵۵ بیمار شد و در سال ۱۷۶۱ فوت کرد. هرچند که نتوانست دستاورد مهم علمی خود را در احتمالات منتشر کند؛ اما ریچارد پرایس بعد از مرگ وی کارهای علمی توماس بیز را منتشر کرد. قضیه بیز در احتمالات روشی برای دسته بندی پدیده‌ها، بر پایه احتمال وقوع یا عدم وقوع یک پدیده‌ است و در نظریه احتمالات با اهمیت و پرکاربرد است.
 <br/>
این قضیه از آن جهت مفید است که می‌توان از طریق آن احتمال یک پیشامد را با مشروط کردن نسبت به وقوع و یا عدم وقوع یک پیشامد دیگر محاسبه کرد. در بسیاری از حالت‌ها، محاسبه‌ی احتمال یک پیشامد به صورت مستقیم کاری دشوار است. با استفاده از این قضیه و مشروط کردن پیشامد مورد نظر نسبت به پیشامد دیگر، می‌توان احتمال مورد نظر را محاسبه کرد.
 <br/>
قضیه بیز کمک بسیار زیادی به توسعه علم احتمالات کرد و تحولی بزرگ در دوران خود برای درک بهتر پدیده‌های احتمالی بوجود آورد.
 <br/>
  
  <br/> 
  
#### مزایا و معایب
 <br/>
حقیقاتی در سال ۲۰۰۴ دلایل نظریه‌ای برای رفتارهای غیر منطقی بیز مطرح کرد و همچنین در سال ۲۰۰۶ مشاهدات فراگیری به منظور مقایسه این روش با سایر روش‌های طبقه‌بندی مانند boosted trees و جنگل تصادفی (random forests) انجام شد که بر کارا بودن این روش صحه گذاشتند.
 <br/>
از مزایای این روش می‌توان به موارد زیر اشاره کرد:
 <br/>
دسته‌بندی کردن داده‌های آزمایشی آسان و سریع است. همچنین زمانی که تعداد دسته‌ها از دو بیشتر باشد نیز عملکرد خوبی از خودش نشان می‌دهد.
تا زمانی که شرط مستقل بودن برقرار باشد، یک دسته‌بندی‌کننده بیز ساده عملکرد بهتری نسبت به مدل‌های دیگر مانند رگرسیون لجستیک دارد و به حجم آموزش کمی نیاز دارد.
در حالتی که ورودی‌هایمان دسته‌بندی شده باشند این روش عملکرد بهتری نسبت به حالی دارد که ورودی‌هایمان عدد باشند. برای حالتی که ورودی عدد باشد معمولاً فرض می‌شود که از توزیع نرمال پیروی می‌کنند. (که فرض قوی‌ای است)
 <br/>
علاوه بر مزایایی که این دسته‌بندی‌کننده دارد معایبی نیز دارد، از جمله:
 <br/>
در صورتی که ورودی‌مان دسته‌بندی شده باشد و در مرحلهٔ یادگیری دسته‌ای وجود داشته باشد که دسته‌بندی‌کننده هیچ داده‌ای از آن دسته مشاهده نکرده باشد، دسته‌بندی‌کننده احتمالی برابر صفر برای آن دسته در نظر می‌گیرد و قادر به دسته‌بندی کردن نخواهد بود. برای حل این مشکل می‌توان از تکنیک‌های هموارسازی مانند تخمین‌گر لاپلاس استفاده کرد.
 <br/>
یکی دیگر از معایب این دسته‌بندی‌کننده این است که دستیابی به شرط مستقل بودن در دنیای واقعی تقریباً غیرممکن است.


  <br/>
  قضیه بیز نتایج حاصل از تست‌ها را به احتمال‌های واقعی رویداد تبدیل می‌کند. با استفاده از قضیه بیز می‌توانید:

خطاهای اندازه‌گیری را اصلاح کنید: اگر مقدار احتمال واقعی و شانس بروز مثبت نادرست و منفی نادرست را بدانید، می‌توانید خطاهای اندازه‌گیری را اصلاح کنید.
احتمال واقعی را به احتمال اندازه‌گیری شده تست ارتباط دهید: قضیه بیز به ما امکان می‌دهد که (PR(A|X یعنی احتمال وقوع رویداد A را با فرض شرط X به (PR(X|A اتصال دهیم که شانس وقوع شرط X با فرض اتفاق افتادن رویداد A است. برای مثال با دانستن نتایج تست ماموگرافی و شناخت نرخ خطا می‌توانیم احتمال واقعی رخداد سرطان را تشخیص دهیم.

  <br/>

  
  </div>
