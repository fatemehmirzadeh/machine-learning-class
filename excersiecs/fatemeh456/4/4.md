<div dir="rtl">
####4 .مفهوم درخت تصمیم یا tree decision را با ذکر ویژگی های کلی آن نام ببرید.

درخت تصمیم یکی از روش های موجود جهت یافتن فرضیه در مسائل یادگیری ماشین است.
در این روش از یک سری مثال های آموزشی به دنبال فرضیه ای هستیم که بر روی آن مثال ها قطعا جواب می دهد چون به کمک آن ها به این فرضیه رسیدیم، حال امیدواریم که روی نمونه های جدید نیز پاسخ نزدیک به هدف را بدهد.
نحوه ساخت درخت بدین صورت است که ابتدا باید از بین ویژگی های موجود، موثرترین و بهترین ویژگی را یافت .
در درخت تصمیم معیار انتخاب ویژگی بهتر، داشتن میزان خطای کمتر در حالتی است که هر ویژگی را مستقل از سایر ویژگی ها در نظر می گیریم.
پس به ازای هر ویژگی میزان خطا را محاسبه کرده و ویژگی با خطای کمتر در ریشه قرار می گیرد و به همین صورت برای سطوح پایین تر عمل می کنیم.
 در نودها، ویژگی ها و در برگ ها تصمیمات مان می نشینند.
این روش فرضیه را بصورت یک درخت برای ما ایجاد می کند و به همین دلیل درخت تصمیم گفته می شود.
هر چه به سمت پایین درخت پیش می رویم با ویژگی هایی روبه رو می شویم که تاثیرشان کمتر از ویژگی های سطوح بالایی است.
نتیجه کار ممکن است یک یا بیش از یک درخت باشد و با آمدن نمونه جدید دیگر کاری به مثال های آموزشی نداریم و با همان درخت تصمیم که حکم فرضیه ما را دارد پیش رفته و تصمیم گیری انجام می شود.
عموما برای مسائلی مناسب است که مقادیر ویژگی ها گسسته و باینری (حداکثر دو حالت دارند) باشد.
محدودیت اعمال شده در درخت تصمیم (IB) درختی با عمق کمتر است .
حساسیت آن به نویز بالا بوده و دانش در آن تدریجی نیست یعنی اگر داده ای خطا باشد و یا نمونه جدید وارد شود باید درخت را مجدد از ابتدا رسم کرد.

	</div>