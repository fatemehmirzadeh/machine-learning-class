یکی از روشهای یادگیری ماشین روش درخت تصمیم است و همانطور که از اسم آن پیداست فرضیه ها در آن به شکل درخت ساخته می شوند .
به مثال زیر توجه کنیدکه در آن قصد داریم به کمک ساخت یک درخت تصمیم، بازی کردن کریکت را برای یک دانش آموز، پیش بینی کنیم:
فرض کنید نمونه ای شامل ۳۰ دانش آموز با سه متغیر جنسیت (پسر/ دختر)، کلاس(الف/ب) و قد (۵ تا ۶ فوت) داریم. ۱۵ نفر از ۳۰ نفر در اوقات فراغت خود کریکت بازی می کنند. حال می‌خواهیم با بررسی خصوصیات این پانزده نفر، پیش‌بینی کنیم چه کسانی در اوقات فراغت خود کریکت بازی میکنند. برای این کار ابتدا باید براساس خصوصیات ۱۵ نفری که کریکت بازی میکنند، یک الگو برای دسته بندی به دست آوریم. از آنجا که درخت تصمیم یک ساختار سلسله مراتبی شرطی دارد و در هر مرحله باید بر اساس مقدار یک خصوصیت تصمیم بگیریم، مهمترین کاری که در ساخت این درخت تصمیم باید انجام دهیم، این است که تعیین کنیم کدام خصوصیت داده ها، تفکیک کنندگی بیشتری دارد. سپس این خصوصیت ها را اولویت بندی کرده و نهایتاً با لحاظ این اولویت ها از ریشه به پایین در اتخاذ تصمیم، ساختاری درخت مانند برای دسته بندی داده ها بنا کنیم. الگوریتم های مختلف ساخت درخت تصمیم، مهم-‌ترین تفاوتی که با هم دارند، در انتخاب این اولویت و روشی است که برای انتخاب اولویت خصوصیت‌ها در نظر می‌گیرند.
برای سنجش میزان تفکیک‌کنندگی یک خصوصیت، ساده‌ترین روش این است که دانش‌آموزان را براساس همه ی مقادیر هر سه متغیر تفکیک کنیم. یعنی مثلاً ابتدا بر اساس جنسیت، داده‌ها را جدا کنیم و سپس مشخص کنیم چند نفر از دختران و چندنفر از پسران، کریکت بازی می‌کنند. سپس همین کار را برای قد و کلاس تکرار کنیم. با این کار، می‌توانیم درصد بازیکنان هر مقدار از یک خصوصیت (درصد بازیکنان دختر از کل دختر‌ها و درصد بازیکنان پسر از کل پسر‌ها) را محاسبه کنیم. هر خصوصیتی که درصد بیشتری را تولید کرد، نشانگر تفکیک‌کنندگی بیشتر آن خصوصیت (و البته آن مقدار خاص) است و به عنوان ریشه درخت انتخاب میشود.
هر گره داخلی متناظر با یک متغیر و هر یال، نمایانگر یک مقدار ممکن برای آن متغیر است. یک گره برگ، مقدار پیش‌بینی‌شده¬ی متغیر هدف (متغیری که قصد پیش‌بینی آنرا داریم)، را نشان می‌دهد  و مسیر پیموده شده تا آن برگ، روند رسیدن به آن گره را نشان می‌دهند.
فرآیند یادگیری یک درخت که در طی آن، گره‌ها و یال‌ها مشخص می‌شوند ، معمولاً با بررسی مقدار یک خصوصیت در مرحله اول، به تفکیک کردن مجموعه داده به زیرمجموعه‌هایی مرتبط با مقدار آن صفت، کار خود را شروع می‌کند. این فرآیند به شکل بازگشتی در هر زیرمجموعه¬ی حاصل از تفکیک نیز تکرار می‌شود یعنی در زیرمجموعه‌ها هم مجدداً براساس مقدار یک صفت دیگر، چند زیرمجموعه ایجاد می‌کنیم. عمل تفکیک، زمانی متوقف می‌شود که تفکیک بیشتر، سودمند نباشد یا بتوان یک دسته‌بندی را به همه نمونه‌های موجود در زیرمجموعه¬ی به‌دست‌آمده، اعمال کرد. درختی که کمترین عمق را داشته باشدبهترین درخت است . حساسیت درخت تصمیم به نویز زیاد است و در مواردی که ویژگی پیوسته باشد مناسب نیست.کسب دانش در درخت تصمیم تدریجی نیست.  
