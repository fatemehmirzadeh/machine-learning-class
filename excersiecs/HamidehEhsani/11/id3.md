 الگوریتم ID3 یکی از الگوریتم‌های پایه برای ساختِ درخت‌های تصمیم است. در یک درخت تصمیم، مهم است که کدام یک از ویژگی‌ها (یا همان ابعاد) را در سطوح بالاتری از درخت انتخاب کنیم تا به طبقه‌بندی کمک کند.در این روش از فرمول‌های ریاضیِ Entropy و Gain استفاده کنیم.Entropy در واقع نشان دهنده‌ی کم بودن اطلاعات است. یعنی در مجموعه‌ی داده‌ی شما، بر اساسِ یک ویژگی (یک بُعد) چقدر می‌توانید تشخیص دهید که کلاسِ نهایی چیست.Gain که در واقع همان Information Gain است، از Entropy در هر مقدار از ویژگی‌ها کمک گرفته و به میزانِ اطلاعاتی که می‌توان از یک ویژگی (بُعد) به دست آورد، گفته می شود. یعنی یک ویژگیِ خاص چقدر می‌تواند اطلاعاتِ بیشتری به ما بدهد.الگوریتم ID3 وظیفه پیدا کردنِ ویژگی‌هایی دارای اطلاعات زیادتر (Gain بیشتر) را دارد و آن‌ها را در سطوحِ بالاتری از درخت قرار می‌دهد. هر بار که یک ویژگی در سطحی از درخت انتخاب شد، زیر درخت‌های آن نیز دقیقا به همان صورت (ویژگی‌هایی با اطلاعات بالا) انتخاب می‌شوند و در سطوح و گره‌های بعدی قرار می‌گیرند. البته وقتی یک گره از درخت انتخاب شد، برای ساختِ زیر درخت‌های دیگر، مجموعه داده‌ها بر اساس مقدارِ گره‌ی انتخاب شده در شاخه‌های بالاتر، کوچکتر می‌شوند و هر چه در درخت پایین‌تر می‌رویم (به برگ‌ها نزدیک‌تر می‌شویم)، مجموعه داده‌ها برای محاسبه‌ی مقدار اطلاعات کمتر می‌شوند.این روش برای ویژگی های پیوسته مناسب نیست.به عنوان مثال  برای این روش میتوانید به تمرین 8  عکس های 1-8 تا 4-8 مراجعه کنید که در آن 12 نمونه وجود دارد و برای آن درخت رسم شده است. 
