الگوریتم find-S خاص ترین فرضیه را پیدا می کند که با تمام مثال های مثبت مطابقت دارد. در اینجا باید توجه داشته باشیم که الگوریتم فقط نمونه های آموزشی مثبت را در نظر می گیرد. الگوریتم find-S با خاص ترین فرضیه شروع می شود و هر بار که نتواند داده های آموزشی مثبت مشاهده شده را طبقه بندی کند، این فرضیه را تعمیم می دهد. از این رو، الگوریتم Find-S از خاص ترین فرضیه به کلی ترین فرضیه حرکت می کند.

مراحل الگوریتم:

1. با خاص ترین فرضیه شروع می کنیم یعنی در ابتدا فرض می کنیم که هیچ جواب مثبتی در بین نمونه ها نداریم.

h0 = {ϕ, ϕ, ϕ, ϕ, ϕ, ϕ}

2. مثال بعدی را در نظر می گیریم ، اگر منفی باشد، هیچ تغییری در فرضیه ایجاد نمی شود.
اگر مثال مثبت باشد و متوجه شویم که فرضیه اولیه ما خیلی خاص است و این مثال را پوشش نمی دهد، فرضیه فعلی خود را به یک شرایط عمومی به روز می کنیم.
مراحل بالا را تا کامل شدن تمام مثال های آموزشی تکرار می کنیم.
پس از تکمیل تمام مثال های آموزشی، فرضیه نهایی بدست می آید و می توان برای طبقه بندی نمونه های جدید از آن استفاده کرد.

مجموعه داده‌های زیر را در نظر بگیرید که اطلاعات مربوط به اینکه کدام دانه‌های خاص سمی هستند را دارد.

| example        | color           | toughness  | fungus | appearance | poisonous
| ------------- |:-------------:| -----:|---------|-----------|-----------
| 1   | green | hard | no | wrinkeld | yes 
| 2 | green | hard | yes | smooth | no
| 3 | brown | soft | no | wrinkeld | no 
| 4 | orange | hard | no | wrinkeld | yes
| 5 | green | soft | yes | smooth | yes
| 6 | green | hard | yes | wrinkeld | yes
| 7 | orange | hard | no | wrinkeld | yes

h0 = {ϕ, ϕ, ϕ, ϕ}

**example1= { green,hard,no,wrinkeld,yes }**

این مثال نتیجه مثبت دارد و می بینیم که فرضیه اولیه ما خاص تر است و باید آن را برای این مثال تعمیم دهیم. از این رو، این فرضیه تبدیل می شود به :

h1= { green,hard,no,wrinkeld }

**example2= { green,hard,yes,smooth,no }**

در اینجا می بینیم که این مثال نتیجه منفی دارد. از این رو ما از این مثال صرف نظر می کنیم و فرضیه ثابت می ماند. یعنی:

h2=h1= { green,hard,no,wrinkeld }

**example3= { brown,soft,no,wrinkeld,no }**

در اینجا نیز می بینیم که این مثال نتیجه منفی دارد.در نتیجه فرضیه ثابت می ماند. 

h3=h2=h1= { green,hard,no,wrinkeld }

**example4= { orange,hard,no,wrinkeld,yes }**

با توجه به داده های موجود در مثال 4 ،  تک تک ویژگی ها را با داده های اولیه مقایسه می کنیم و در صورت مشاهده هرگونه عدم تطابق، آن ویژگی خاص را با یک مورد کلی ( ” ? ” ) جایگزین می کنیم. پس از انجام فرآیند، فرضیه به صورت زیر می شود:

h4= { ?,,hard,no,wrinkeld }

**example5= { green,soft,yes,smooth }**

h5= { ?, ?, ?, ? } 

چون همه صفات فرضیه دارای شرایط کلی هستند، در مثال 6 و مثال 7 نیز فرضیه‌های یکسانی با همه صفات کلی ایجاد می‌شود.

h6=h7=h5

فرضیه نهایی:

h = { ?, ?, ?, ? } 



