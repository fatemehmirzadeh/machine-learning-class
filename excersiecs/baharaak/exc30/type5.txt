id,news
3,آخرین آمار کرونا در ایران، ۱۳ آذر ۱۴۰۰: فوت ۵۸ نفر در شبانه روز گذشتهآخرین آمار کرونا در ایران، ۱۳ آذر ۱۴۰۰: فوت ۵۸ نفر در شبانه روز گذشتهبنابر اعلام وزارت بهداشت، طی ۲۴ ساعت گذشته متاسفانه ۵۸ بیمار کووید-۱۹ به دلیل این بیماری در کشور جان خود را از دست دادند. همچنین در این بازه زمانی ۲هزار و ۱۵۷ مبتلا به این بیماری شناسایی شدند.
22,حق الزحمه دانشجویان واکسیناتور تعیین شدبه گزارش خبرنگار مهر، دکتر کمال حیدری معاون بهداشتی وزارت بهداشت در نامه‌ای به دکتر عباس شیراوژن معاون فرهنگی و دانشجویی وزارت بهداشت موضوع مشارکت دانشجویان در طرح واکسیناسیون کشوری را پاسخ داده است.در این نامه آمده است: «در راستای گام پنجم طرح شهید سلیمانی مبتنی بر واکسیناسیون عمومی، پایگاه‌های تجمیعی واکسیناسیون جهت تسهیل و تسریع در روند واکسیناسیون کووید - ۱۹ راه اندازی و مقرر شد دانشگاه‌های علوم پزشکی از همه امکانات دانشگاه در این راستا استفاده کنند.یکی از نکات راهبردی بهره‌گیری از نیروهای دانشجو در رشته‌های مرتبط با این موضوع بود که خوشبختانه با حضور همه جانبه دانشجویان و فعالیت‌های بی شائبه آنان، شاهد پیشرفت‌های زیادی در عملکرد پایگاه‌های تجمیعی در امر واکسیناسیون بوده و هستیم که نقش دانشجویان در رسیدن به اهداف غیر قابل انکار است و باید به نحو مقتضی از آنان تقدیر شود.با توجه به اینکه حضور دانشجویان بر اساس کار دانشجویی معمولاً صورت می‌پذیرد و حق الزحمه در نظر گرفته برای آنان پاسخگوی زحمات و همچنین هزینه‌های ایاب و ذهاب را نخواهد کرد، بنابراین با بررسی‌های صورت گرفته مبلغ حق الزحمه دانشجویان به صورت ساعتی ۱۵۰ هزار ریال (۱۵ هزار تومان) تعیین می‌شود.امید است با مساعدت‌های معاونت فرهنگی و دانشجویی وزارت بهداشت و با تخصیص اعتبارات مربوط از سوی سازمان برنامه و بودجه به زودی جبران حداقلی زحمات دانشجویان صورت پذیرد.»پیش از این دکتر حمیدرضا اشراقی مدیرکل دانشجویی وزارت بهداشت در گفتگو با خبرنگار مهر درباره کار دانشجویی دانشجویان علوم پزشکی در حوزه واکسیناسیون گفته بود: دانشجویان علوم پزشکی که به عنوان واکسیناتور در واکسیناسیون کرونا همکاری کرده‌اند یک حق الزحمه تحت عنوان کار دانشجویی دریافت می‌کنند که در حال هماهنگی با معاونت بهداشتی برای تعیین آن هستیم.
24,متوسط قیمت هر متر مسکن در تهران متری ۳۲ میلیون تومان شدبه گزارش خبرنگار مهر، بانک مرکزی آمار معاملات مسکن در شهر تهران طی آبان ماه سال جاری را اعلام کرد که بر اساس آن تعداد معاملات مسکن در ماه مذکور هفت هزار و ۳۰۴ فقره معامله بود که نسبت به ماه قبل از آن (مهر ۱۴۰۰) که تعداد معاملات پنج هزار و ۴۷۱ فقره بود، رشد ۳۳.۵ درصدی و نسبت به ماه مشابه سال قبل از آن (آبان ۱۳۹۹) که تعداد معاملات چهار و ۴۶۶ فقره بود رشد ۶۳.۵ درصدی را نشان می‌دهد.متوسط قیمت هر مترمربع واحد مسکونی در آبان ماه امسال ۳۲ میلیون و ۹۰ هزار تومان برآورد شده که نسبت به مهرماه امسال رشد ۱.۲ درصدی و نسبت به آبان ۱۳۹۹ رشد ۱۷.۷ درصدی داشته است.بیشترین تعداد معاملات مسکن در آبان ماه به منطقه ۵ تهران با هزار و ۱۱ فقره و کمترین تعداد معاملات نیز به منطقه ۱۹ با ۵۶ فقره اختصاص داشته است.گران‌ترین منطقه پایتخت نیز مانند سالهای اخیر منطقه یک با متوسط متری ۷۲ میلیون و ۷۴۹ هزار و ۹۰۰ تومان است و ارزان‌ترین منطقه پایتخت نیز به منطقه ۱۸ با متوسط متری ۱۴ میلیون و ۵۱۹ هزار و ۹۰۰ تومان اختصاص دارد.اجاره بهای مسکن در آبانبراساس این گزارش متوسط اجاره بهای مسکن در شهر تهران طی آبان امسال نسبت به آبان سال گذشته، رشد ۵۱.۶ درصدی و در کل کشور افزایش ۵۴.۹ درصدی داشته است.
40,به گزارش خبرگزاری مهر، حمیدرضا جماعتی اظهار داشت: در پنجاه و یکمین جلسه کمیته علمی کشوری کرونا، در مورد آخرین وضعیت واکسیناسیون در کشور و لزوم تصمیم گیری سریع در مورد تزریق دوز اضافه و یادآور واکسن کرونا بحث و بررسی شد.وی افزود: مواردی از واریانت اومیکرون در کشورهای مختلف شناسایی شده و به دلیل سرایت بالای این نوع جهش، نگرانی‌هایی وجود دارد و در مطالعات مختلف نشان داده شده که در کشورهای آفریقایی، میزان واکسیناسیون خیلی پایین و کمتر از ۴۰ درصد بوده، این جهش در کرونا رخ داده البته جهش‌های متعددی در کرونا ایجاد شده و شاید بیش از ۵۰ نوع جهش ایجاد و باعث به وجود آمدن جهش اومیکرون شده باشد.دبیر کمیته علمی کشوری کرونا تصریح کرد: مهم‌ترین راه مقابله با واریانت های جدید ویروس از جمله اومیکرون، واکسیناسیون، رعایت پروتکل‌های بهداشتی و محدودیت در مبادی مرزی کشورها به ویژه کشورهایی است که با کشورهای آفریقایی رفت و آمد و داد و ستد دارند. در حال حاضر برخی کشورهای اروپایی، محدودیت‌هایی را در مرزهای خود ایجاد کرده‌اند و این موارد در کمیته علمی بررسی و بر افزایش پوشش واکسیناسیون، لزوم رعایت بیشتر پروتکل‌های بهداشتی و تزریق دوز اضافه یا یادآور تاکید شد.جماعتی یادآور شد: تا کنون حدود ۸۵ درصد از جمعیت هدف واکسیناسیون، دوز اول و حدود ۷۰ درصد نیز دوز دوم واکسن کرونا را تزریق کرده‌اند. افرادی که واکسن نمی‌زنند باعث افزایش ویروس در گردش در جامعه می‌شوند و موج اپیدمی‌ها، پاندمی ها و موج‌های کرونا از افراد غیر واکسینه ایجاد می‌شوند.وی خاطرنشان کرد: مطالعاتی که در دنیا و ایران انجام شده نشان داده افرادی که واکسن تزریق کرده‌اند، نسبت به واکسن نزده‌ها، خیلی ایمن تر بوده‌اند و میزان بستری در بیمارستان و مرگ و میر غیر واکسینه ها خیلی بیشتر از افرادی بوده که واکسن تزریق کرده‌اند بنابراین توصیه می‌شود که حتماً، واکسیناسیون با پوشش بالا انجام شود. مطالعات هم نشان داده‌اند که تزریق واکسن کرونا در کنار رعایت پروتکل‌های بهداشتی از مهم‌ترین روش‌های کاهش بستری در بیمارستان و مرگ و میر بیماران کرونایی شود.دبیر کمیته علمی کشوری کووید ۱۹ ادامه داد: ستاد ملی مقابله با کرونا و قرارگاه اجرایی این ستاد می‌توانند در خصوص افرادی که واکسن تزریق نکرده‌اند، تصمیم گیری کرده و محدودیت‌هایی را اعمال کنند چون این افراد می‌توانند منشأ ایجاد موج‌های بیماری در کشور شوند.
49,"دز یادآور واکسن پاستوکووک یا دز سوم این واکسن در کوبا با عنوان «سوبرانا پلاس» و در ایران به عنوان «پاستوکووک پلاس» نامگذاری شده است.دکتر علیرضا بیگلری روز دوشنبه در گفت و گو با خبرنگار گروه علم و آموزش ایرنا اظهار داشت: در حال حاضر طبق مصوبه وزارت بهداشت، دز سوم واکسن این مجموعه یا پاستوکووک پلاس را می توان به عنوان یادآور برخی از واکسن های دیگر در کشور تزریق کرد.وی در پاسخ به این سوال که آیا پاستوکووک پلاس را می توان به عنوان دز یادآور همه واکسن ها استفاده کرد، بیان کرد: از لحاظ تئوری، واکسن پاستوکووک پلاس را می توان برای همه واکسن ها استفاده کرد اما فعلا به عنوان دز یادآوز برخی از واکسن ها در نظر گرفته شده است. بیگلری ادامه داد: پاستوکووک پلاس طوری طراحی شده است که عوارض بسیار کمی داشته باشد و برای خیلی از واکسن های دیگر هم به عنوان دز بوستر بتوان از آن استفاده کرد.وی اظهار داشت: مطالعاتی در حال انجام هست که به غیر از دز یادآور یعنی واکسن پاستوکووک پلاس، خود واکسن پاستوکووک هم برای واکسن های دیگر مخصوصا برای واکسن هایی که عملکرد ضعیف تر داشتند، به عنوان دز یادآور تزریق شود.  پاستوکووک پلاس تنها واکسن در دنیا است که به عنوان دز یادآور تولید شده استرییس انستیتو پاستور ایران تاکید کرد که پاستوکووک پلاس تنها واکسن کرونا در دنیا است که با هدف استفاده به عنوان دز یادآور طراحی و تولید شده است.بیگلری با اشاره به اینکه در حال حاضر هیچ واکسن دیگری در دنیا وجود ندارد که مختص دز یادآور طراحی و تولید شده باشد، افزود: پیش بینی می شد که در آینده به دز یادآور واکسن کرونا نیاز مبرم پیدا می کنیم؛ بنابراین اقدام به تولید دز یادآور شده است.به گزارش ایرنا، واکسن کرونای مشترک انستیتو فینلای کوبا و انستیتو پاستور ایران در کوبا به عنوان ""سوبرانا۲"" و در ایران به عنوان ""پاستوکووک""، نامگذاری شده است.مطالعه کارآزمایی بالینی فاز سوم واکسن مشترک انستیتو پاستور ایران و انستیتو فینلای کوبا از ششم اردیبهشت ماه امسال در هشت شهر و با حضور ۲۴ هزار داوطلب آغاز شده و چند مدتی است که این مرحله واکسن پاستوکووک به اتمام رسید.مجوز مصرف اضطراری این واکسن اوایل تیر ۱۴۰۰ نیز در ایران صادر شد. مطالعه واکسن سوبرانا ۲ در کوبا روی کودکان انجام شده و این کشور مجوز مصرف اضطراری برای کودکان را صادر کرد.در حال حاضر واکسن پاستوکووک در مراکز تجمیعی واکسیناسیون به افراد بالای ۱۸ سال تزریق می شود."
50,تهران- ایرنا- نتایج یک مطالعه جدید نشان می‌دهد، افرادی که برای دومین بار به کرونا مبتلا می شوند، نسبت به بار اول ابتلا به این بیماری ۹۰ درصد کمتر احتمال دارد که در بیمارستان بستری شوند یا بر اثر ابتلا به این بیماری جان خود را از دست بدهند.به گزارش روز دوشنبه گروه علم و آموزش ایرنا از روزنامه دیلی میل، محققان در این مطالعه امواج همه گیری کرونا را که در بهار ۲۰۲۰ به قطر رسید و همچنین دو موج پشت سر هم در بهار و زمستان ۲۰۲۱ را بررسی کردند. آنها دریافتند بیمارانی که برای بار دوم به کووید مبتلا شده‌اند، نسبت به عفونت‌های اولیه ۹۰ درصد کمتر در معرض خطر ابتلا به بیماری شدید کرونا یا مرگ ناشی از این بیماری قرار دارند.یافته های این مطالعه که با همکاری محققان وزارت بهداشت عمومی و کالج پزشکی وایل کرنل قطر انجام شد، شواهدی را ارائه می‌دهند که عفونت مجدد به کرونا نادر و حتی ابتلای دوباره به وضعیت شدید این بیماری نادرتر است.محققان در این مطالعه که در نشریه پزشکی نیوانگلند منتشر شد، بیش از ۳۵۳ هزار نفر را که بین ۲۸ فوریه ۲۰۲۰ تا ۲۸ آوریل ۲۰۲۱ به کووید-۱۹ آلوده شده بودند، بررسی کردند. محققان هزار و ۳۰۰ نفر را شناسایی کردند که مجدد به کووید-۱۹ آلوده شده بودند و آنها را بر اساس فاکتورهایی از جمله جنسیت، سن و ملیت با پنج عفونت اولیه مقایسه کردند.محققان هزار و ۳۰۰ نفر را شناسایی کردند که دوباره به کووید-۱۹ آلوده شده بودند. آنها وضعیت بیماری این افراد را با عفونت اولیه مقایسه کردند. در نتیجه این بررسی دریافتند که تنها چهار نفر، یعنی ۰.۳ درصد افرادی که دوباره به کرونا مبتلا شده بودند، به شدت بیمار شدند؛ این در حالی است که این رقم در عفونت اولیه ۲.۵ درصد بود. به علاوه ۰.۴ درصد افرادی که برای اولین بار به کرونا مبتلا شده بودند، به وضعیت بسیار وخیم این بیماری مبتلا شدند و ۰.۱ درصد از افراد این گروه جان خود را بر اثر کرونا از دست دادند. اما در مقایسه، هیچ فردی در گروه عفونت مجدد فوت نکرد.به طور کلی، ۳.۱ درصد از افرادی که برای اولین بار به عفونت کرونا مبتلا شده بودند، به بیماری شدید، بحرانی یا کشنده ناشی از کووید-۱۹ مبتلا شدند؛ در حالی که این میزان در گروه عفونت مجدد تنها ۰.۳ درصد بود.محققان می گویند این به معنای کاهش ۹۰ درصدی احتمال بستری شدن در بیمارستان، پایان دادن به بخش مراقبت های ویژه یا مرگ با عفونت مجدد در مقایسه با عفونت اولیه است.به گزارش ایرنا، ویروس کرونا موسوم به «کووید۱۹» اواسط ماه دسامبر ۲۰۱۹ (۲۴ آذر ۱۳۹۸) در شهر ووهان واقع در مرکز چین گزارش شد.  ابتدا از این بیماری به عنوان ذات الریه نام برده می شد اما کمیسیون ملی بهداشت چین ۳۰ دسامبر سال ۲۰۱۹ (۹ دی ماه ۹۸) به صورت رسمی شیوع این ویروس را در چین اعلام کرد.شمار مبتلایان به بیماری کووید-۱۹ در جهان تاکنون به بیش از ۲۶۱ میلیون نفر رسیده و مرگ بیش از پنج میلیون و ۲۰۰ نفر بر اثر ابتلا به این بیماری تایید شده است.
67,استاندار چهارمحال و بختیاری گفت: باید تمام توان مجموعه مدیریتی در راستای خدمت به مردم به‌کار گرفته شود و همچنین برنامه ۱۴۰۱ نیز از هم‌اکنون باید مورد توجه قرار بگیرد.
75,فارس نوشت:عضو هیات رئیسه مجلس گفت: قانون منع بکارگیری دو تابعیتی‌ها باید جدی گرفته شود و اگر مدیر دو تابعیتی از دولت قبل در بدنه دولت و شرکت‌های زیر تابعه باقی مانده باید برکنار شوند.
86,دانشمندان آفریقای جنوبی اعلام کردند که یک نوع جدید نگران‌کننده ازویروس کرونا موسوم به «اومیکرون» را شناسایی کرده‌اند، جهان مشتاقانه منتظر سرنخ‌هایی در مورد چگونگی تغییر مسیر همه‌گیری این بیماری است اما یک معمای بزرگ این است که اومیکرون کجا و چگونه تکامل یافته است.
92,سرمربی رایکای بابل معتقد است اگر سیستم کمک داور ویدئویی در ایران اجرا شود، بسیاری از مربیان کشورمان نمی‌توانند به فعالیت خود ادامه دهند.پیروز قربانی در گفت‌وگو با خبرنگار ورزشی خبرگزاری تسنیم، درباره شرایط تیم فوتبال رایکای بابل اظهار داشت: کارت بازی برخی بازیکنان تا هفته هفتم صادر نشده بود و هفته‌های ابتدایی را به شناخت تیم اختصاص دادیم. آنها از دیدار مقابل قشقایی به تیم ما اضافه شدند و دست ما بازتر می‌شود. رایکا 80 تا 90 درصد نسبت به فصل گذشته تغییر کرده است و عمده نفرات ما را بازیکنان زیر 23 سال تشکیل می‌دهند. تیم برای رسیدن به ثبات به زمان نیاز دارد.
97,شیوه برگزاری امتحانات نهایی و غیرنهایی نیم‌سال اول دانش‌آموزان مشخص شد؛ در مناطقی که آموزش به‌شیوه حضوری در مدارس جریان دارد، ارزشیابی پیشرفت تحصیلی دانش‌آموزان به‌صورت حضوری است.
101,بانک مرکزی: اعتبار وام ودیعه مسکن تمام شد/ وزارت راه: قبول نداریمبانک مرکزی: اعتبار وام ودیعه مسکن تمام شد/ وزارت راه: قبول نداریمثبت نام وام ودیعه مسکن در حالی ادامه دارد که بانک مرکزی از اتمام اعتبار بانک‌ها خبر می دهد ولی معاون مسکن وزارت راه و شهرسازی این اتمام اعتبار را قبول ندارد.به گزارش خبرگزاری مهر، شهرزاد دانشمندی مدیر اداره اعتبارات بانک مرکزی می‌گوید: به نیمی از متقاضیان تسهیلات ودیعه مسکن، وامی پرداخت نخواهد شد.بانک مرکزی: تا کنون ۱۳ هزار میلیارد تومان وام ودیعه داده ایموی با اعلام اینکه سامانه ثبت نام تسهیلات ودیعه مسکن از سوی وزارت راه و شهرسازی اداره می‌شود، افزود: تاکنون حدود ۱۳۰ هزار میلیارد ریال، بیش از سهمیه تعیین شده ستاد کرونا، ثبت نام تسهیلات ودیعه مسکن انجام شده است و بانک‌ها هیچ تعهدی برای پرداخت تسهیلات بیش از سهمیه‌های تعیین شده از سوی ستاد کرونا ندارند.وی علت سخت گیری بانک‌ها برای پرداخت تسهیلات ودیعه مسکن را پُر شدن سهمیه تعیین شده عنوان کرد و گفت: تعداد افراد در صف مانده، دو برابر سهمیه تعیین شده است و متقاضیانی که موفق به اخذ تسهیلات نشده اند ناراضی خواهند شد.مدیر اداره اعتبارات بانک مرکزی افزود: باوجود اینکه سهمیه تسهیلات ۱۲ درصدی ودیعه مسکن تکمیل شده است، همچنان سامانه ثبت نام این وام از سوی وزارت راه و شهرسازی باز است که منجر به اعطای تسهیلات نخواهد شد.معاون وزیر راه و شهرسازی: اتمام اعتبار بانک‌ها، قابل قبول نیست / ‬ ۴ هزار میلیارد تومان تا کنون پرداخت شدهاین در حالی است که معاون مسکن و ساختمان وزارت راه و شهرسازی می‌گوید: بر اساس آخرین آمار یک میلیون و ۶۸۵ هزار نفر تا کنون برای دریافت وام ودیعه ثبت نام کرده‌اند و از این تعداد ۶۴۰ هزار نفر به بانک‌ها معرفی شده‌اند و ۱۴۲ هزار نفر هم تسهیلات دریافت کرده‌اند.محمود محمود زاده گفت: در ابتدای سال، مکاتبه‌ای با ستاد ملی مقابله با کرونا برای پرداخت وام ودیعه مسکن داشته‌ایم و این ستاد تسهیلاتی برای پرداخت وام ودیعه مسکن به بانک‌ها در نظر گرفته‌اند. حدود ۱۰ هزار میلیارد تومان اعتبار برای وام ودیعه مسکن در نظر گرفتند که از این میزان تنها ۴۵ درصد که معادل ۴ هزار میلیارد تومان است تا کنون توسط بانک‌ها پرداخت شده است.معاون مسکن و ساختمان وزارت راه و شهرسازی گفت: به هیچ عنوان این موضوع مورد قبول نیست که اعتبار بانکی برای پرداخت تسهیلات ودیعه مسکن به اتمام رسیده است. ممکن است بین شعب بانک‌ها شعبه‌ای نیاز به تجدید نظر داشته باشد و ما مکاتبه برای تأمین اعتبار کنیم، اما اینکه اعتبار همه شعب بانک‌ها به اتمام رسیده است به هیچ عنوان مورد قبول نیست.متن مصوبه ستاد کرونا در خصوص وام ودیعهدر اواخر خرداد ماه امسال نیز ستاد ملی مقابله با کرونا، سقف بودجه در نظر گرفته شده برای تسهیلات ودیعه مسکن را ۱۰ هزار میلیارد تومان اعلام کرده و به تصویب رسانده بود.سقف وام ودیعه مسکن ۱۰ هزار میلیارد تومان تعیین شدمنشأ سوءتفاهم وزارت راه و بانک مرکزی کجاست؟به نظر می‌رسد علت تفاوت آمار و محاسباتی که وزارت اقتصاد و بانک مرکزی از اعطای تسهیلات کمک ودیعه مسکن با معاونت مسکن و ساختمان وزارت راه و شهرسازی دارند، مدت زمان مورد نظر هر یک از این دستگاه‌ها است.بانک مرکزی و وزارت اقتصاد، احتمالاً کل دو سالی که از اعطای تسهیلات ودیعه مسکن می‌گذرد را در نظر دارند و وزارت راه و شهرسازی تسهیلاتی که امسال پرداخت شده را تا سقف ۱۰ هزار میلیارد تومان در نظر گرفته اند.وزارت اقتصاد (نیمه نخست مهر امسال): تا کنون ۶.۴ هزار میلیارد تومان وام ودیعه پرداخت شدهبر اساس آماری که وزارت اقتصاد تا پایان نیمه نخست مهر امسال ارائه کرده بود، تعداد دریافت کنندگان وام ودیعه مسکن با آماری که وزارت راه و شهرسازی می‌گوید، تفاوت دارد.وزارت اقتصاد می‌گوید: تا نیمه اول مهرماه سال جاری بانک‌ها و مؤسسات اعتباری دولتی و خصوصی حدود ۶ هزار و ۴۰۰ میلیارد تومان تسهیلات ودیعه مسکن به ۲۶۷ هزار و ۱۶۷ نفر متقاضی پرداخت کرده‌اند.ضمن اینکه ۴۷ هزار و ۱۲۳ پرونده به مبلغ نزدیک به یک‌هزار و ۸۰۰ میلیارد تومان نیز تشکیل و به زودی به متقاضیان پرداخت خواهد شد.
108,مسافران آفریقا در چه شرایطی وارد ایران می شوندمسافران آفریقا در چه شرایطی وارد ایران می شوندمعاون بهداشت وزارت بهداشت، نسبت به سرعت بالای بیماری‌زایی سویه آفریقایی هشدار داد و گفت: ۳۲ جهش در سویه جدید مشاهده شده که سرعت بیماری‌زایی و درمان آن را اندکی سخت‌تر می‌کند.به گزارش خبرگزاری مهر، کمال حیدری، روز یکشنبه در حاشیه همایش ملی «ره آورد خدمت» که در مرکز همایش‌های رازی تهران برگزار شد، اظهار داشت: حدود ۸۳ درصد جمعیت هدف بالای ۱۲ سال، واکسن کرونا دریافت کرده‌اند و این باعث شد مقداری از میزان بستری و فوتی‌ها کاهش یابد.وی با عنوان این مطلب که واکسن همه مشکلات را رفع نمی‌کند اما بهترین استراتژی است، افزود: رعایت دستورالعمل‌ها برای ما اهمیت زیادی دارد. همان تعداد محدودی که واکسن را دریافت نکرده‌اند بیشتر در خطر هستند و اگر ویروس در گردش باشد چه بسا کسانی که واکسن زده‌اند هم ممکن است مبتلا شوند.حیدری ادامه داد: در بحث رعایت پروتکل‌های بهداشتی وضعیت چندان خوبی نداریم و حدود ۴۷.۶ درصد است که نگران کننده است.وی افزود: در کشورهای اروپایی که واکسیناسیون از ما بالاتر هم بود با این خیال اقدام به بازگشایی‌هایی کردند و موج ششم در آن کشورها رخ داد. خوشبختانه ما موج ششم نداشتیم ولی اگر فعالیت‌ها توسط مردم کنترل نشود، نمی‌توان موضوع را چندان مدیریت کرد و نقش مردم در خود مراقبتی مهم است. الان افراد بالای ۶۰ سال و بیماران خاص باید برای دریافت دوز سوم مراجعه کنند که یکی از راه‌های مقابله با موج بعدی همین موضوع است.حیدری گفت: ۳۲ جهش در سویه جدید مشاهده شده که سرعت بیماری‌زایی و درمان آن را اندکی سخت‌تر می‌کند. آنچه همکاران ما موظف بودند همکاری با وزارت خارجه بود که مراوده با کشورهای آلوده به این سویه جدید را متوقف کنند.وی افزود: میزان استفاده از ماسک ۵۰ درصد است و این امر باید اصلاح شود. الان انواع واکسن‌های کرونا در کشور موجود است و ذخیره ۵۰ روز آینده را هم داریم.حیدری درباره شرایط ورود مسافران به کشور گفت: یکی از شرایط ورود به کشور کارت واکسن است و طبیعتاً مراجعه به کشور از کشورهای آلوده حساسیت بیشتری برای ما دارد و اگر فرد علائم داشته باشد بررسی شده و از او تست گرفته می‌شود و وزارت راه مکانی برای قرنطینه افراد آلوده در نظر گرفته است و اگر مجدداً تست فرد منفی شود می‌تواند از قرنطینه خارج شود.وی با اشاره به کمبود نیروی انسانی در حوزه بهداشت، افزود: این موضوع در ستاد ملی کرونا مطرح شد. تکالیف ما در حوزه بهداشت سنگین و تعداد نیروها محدود است و این یک نقطه ضعف برای ما است و دستور آن بود که جلسه‌ای با وزارتخانه‌های راه و کشور بگذاریم که مراقبت‌های مرزی را تقویت کنیم و بر همین اساس قرار شد بر روند نظارت در فرودگاه بین‌المللی امام (ره) و ۸۲ پایگاه مرزی دیگر اهتمام ورزیم.
109,ماموریت سازمان بیمه سلامت برای استقرار کامل نسخه الکترونیکماموریت سازمان بیمه سلامت برای استقرار کامل نسخه الکترونیکمعاون برنامه‌ریزی، توسعه و مدیریت منابع سازمان بیمه سلامت ایران گفت: یکی از ماموریت های مهم سازمان بیمه سلامت بر اساس قوانین بالادستی و قانون بودجه ۱۴۰۰، استقرار کامل نسخه الکترونیک است.به گزارش خبرگزاری مهر، حسین رنجبران به جمعیت ۴۲ میلیون نفری تحت پوشش سازمان بیمه سلامت اشاره کرد و افزود: این سازمان برای ارائه خدمات بیمه‌ای به این افراد تحت پوشش با ۴۰ هزار مؤسسه طرف قرار داد همکاری دارد.معاون برنامه ریزی، توسعه و مدیریت منابع سازمان بیمه سلامت ایران، همچنین از به روز شدن رسیدگی به پرونده‌ها و پرداخت منظم و به روز طلب مؤسسه‌های طرف قرار داد سازمان بیمه سلامت خبر داد و گفت: سازمان بیمه سلامت با پرداخت به موقع و به روز مؤسسات طرف قرار داد در صدد خدمت رسانی مطلوب‌تر به مردم بیمه شده است تا مؤسسات و مراکز درمانی با انگیزه‌ی مناسب‌تری بتوانند در خدمت نیمی از جمعیت مردم کشور باشند.
121,تأکید رئیسی بر لزوم رعایت اصول بهداشتی و پیشگیری برای مصون ماندن از موج جدید کرونارئیس جمهور تاکید کرد: تنها راه مصون ماندن از موج جدید کرونا، رعایت شیوه‌نامه‌های بهداشتی، پیشگیری و نظارت جدی است.به گزارش حوزه دولت خبرگزاری تسنیم، آیت‌الله سید ابراهیم رئیسی رئیس‌جمهور روز شنبه در جلسه ستاد ملی مقابله با کرونا با قدردانی از همه دست‌اندرکاران مقابله با کرونا به ویژه کادر بهداشت و درمان، اظهارداشت: کاهش میزان ابتلا به کرونا و پایدار ماندن شرایط موجود، نیازمند توجه به اجرای شیوه‌‌نامه‌های بهداشتی و حساسیت در رعایت اصول پیشگیری است. وی با تاکید بر اینکه نباید کمبود واکسن در کشور وجود داشته باشد، گفت: با توجه به افزایش تولید واکسن داخلی و تامین واکسن‌های وارداتی پیش‌بینی‌های لازم انجام شود تا حتی با تزریق دوز سوم، کمبودی در این زمینه در کشور وجود نداشته باشد.رئیس‌جمهور بار دیگر بر اهمیت کنترل تردد از مرزهای زمینی، هوایی و دریایی و جدیت در  اعمال قرنطینه برای موارد مشکوک تاکید کرد.رئیسی همچنین نظارت دقیق و هوشمند بر بازگشایی مدارس، ادارات و کسب و کارها را به منظور رعایت شیوه‌نامه‌های بهداشتی برای صیانت از جان مردم، ضروری دانست.وی در ادامه با اشاره به کمبود پزشک متخصص در شهرستان‌ها، گفت: در این‌باره مقرر شده کارگروهی از موافقین و مخالفین افزایش جذب پزشک، مشکلات موجود در این زمینه از جمله توزیع ناعادلانه پزشک در سطح کشور را بررسی و پیشنهادات کارشناسی خود را برای تصمیم‌گیری نهایی به شورای‌عالی انقلاب فرهنگی ارائه دهند.رئیس‌جمهور با بیان خطرات ناشی از آلودگی هوا به ویژه در کلان شهرها، گفت: دستگاه‌های ذیربط با جدیت برای رفع مشکل آلودگی هوا و صیانت از جان مردم چاره‌اندیشی کنند.رئیسی با تاکید بر پرهیز از واکسیناسیون کودکان زیر12 سال تصریح کرد: تا زمانی که کار پژوهشی و علمی دقیقی در این زمینه انجام نشده و اتقان حاصل نشده است نباید این کار انجام شود و دولت به عنوان مجری قطعا از امور مشکوک و تجربه نشده،‌ در بخش‌های مختلف بویژه حوزه سلامت و اقتصاد پرهیز خواهد کرد.وی با تاکید بر ادامه واکسیناسیون اتباع  خارجی بیان داشت: بعضی از کشورهای اروپایی تازه به فکر اینکار افتاده‌اند درحالی‌که جمهوری اسلامی ایران از همان ابتدا به خاطر توجه به مسائل انسانی واکسیناسیون تمامی اتباع خارجی را آغاز کرده و با جدیت آن را ادامه خواهد داد.در این جلسه گزارش‌های جداگانه‌ای از وضعیت کرونا در ایران و جهان و شیوع سویه جدید اومیکرون، روند واکسیناسیون در کشور و عملکرد دولت در خصوص مقابله با کرونا ارائه شد.
126,باز هم انتصابات زاکانی داد همه را درآورد! + جزئیاتپایگاه خبری تحلیلی نامه نیوز (namehnews.com) :محمد آخوندی، عضو شورای شهر تهران گفت: تغییرات در مدیریت جدید طبیعی است اما قرار نیست اگر یک شهردار منطقه‌ای تغییر کرد همه ارکان شهرداری منطقه با هم عوض شوند.وی افزود: بدتر اینکه ما نیروهای بسیار مستعد، تخصصی، مؤمن و انقلابی و باتجربه در همان منطقه داریم، ولی آدم‌هایی از دستگاه‌های دیگر به تعداد زیادی به آن منطقه مامور می‌شوند.
143,﻿مرتضی محصص در گفت‌وگو با خبرنگار ورزشی خبرگزاری فارس، در خصوص اینکه هفته هفتم لیگ برتر با سه مساوی بدون گل به پایان رسید و تنها  7گل در 8بازی به ثمر رسید، اظهار داشت: خوزه مورینیو عقیده دارد اگر از حریف گل نخوریم شانس برد داریم. خیلی از مربیان اول به دنبال این هستند که در نیمه‌ای که دفاع می‌کنند پرتعداد باشند و فضاهای مهم را خوب پوشش بدهند و چشم به ضد حمله‌ها داشته باشند.
145,﻿خبرگزاری فارس - بوشهر، داوود بحرینی: دکتر علی بهادر اهل روستای محمد جمالی بخش شبانکاره از توابع شهرستان دشتستان می‌باشد که در سن جوانی در کنار پدر و مادرش به چوپانی مشغول بود اما با پشتکار و دانشی که داشت امروز در کشور حرف‌های زیادی برای گفتن دارد و در رشته پزشکی قبول شد و دستانش معجزه‌ای برای خانواده‌های زیادی شد.خبرنگار فارس این‌بار به پای صحبت مردی نشسته است که دانش و دستانش امید را به میان بسیاری از خانه‌ها برگردانده است.
146,﻿سال ۱۳۴۴ یا ۱۳۴۵ بود که وارد مکتب خانه روستای عباس آباد یا سرخره امروزی (یکی از روستاهای بخش شبانکاره) شدم اما اواسط یادگیری قرآن بود که سپاه دانش در روستای خودمان یعنی محمد جمالی راه اندازی شد اما مادر بزرگم مخالفم رفتنم بود و معتقد بود اول باید قرآن یاد بگیرم.پدر و مادرم در کوه‌های منطقه مشغول چوپانی بودند و تصمیم گرفتم به سوی مادرم بروم و شناسنامه‌ام را بگیرم و در مدرسه سپاه دانش ثبت نام کنم بعد از مدتی مادربزرگم متوجه شد و پرونده‌ام از مدرسه روستایمان را گرفت و گفت باید ابتدا مکتب را به اتمام برسانی.
175,ثبات اقتصادی، حمایت از تولید و تامین معیشت مردم محور اصلی بودجه باید باشدرئیس جمهور با اشاره به دقت و جدیت اعضای هیات دولت در بررسی و تصویب تبصره‌های لایحه بودجه در جلسات فشرده روزهای اخیر گفت: ثبات اقتصادی حمایت از تولیدکنندگان و مشارکت فعال بخش خصوصی در اقتصاد کشور و تامین معیشت مردم محورهای اصلی و مورد توجه دولت در تصویب لایحه بودجه سال ۱۴۰۱ کل کشور باید باشد.به گزارش ایسنا، آیت‌الله دکتر سید ابراهیم رئیسی پنج‌شنبه شب در جلسه ستاد هماهنگی اقتصادی دولت، تاکید کرد: در تدوین لایحه بودجه، جهت‌گیری‌ها و هدف‌گذاری‌ها باید به سمت تحقق و رعایت محورهای مدنظر مقام معظم رهبری در اصلاح ساختار بودجه باشد.وی تعامل با مجلس شورای اسلامی و استفاده از نظرات نمایندگان و همچنین نخبگان و فعالان اقتصادی را در امر تکمیل و جامعیت لایحه بودجه سال آینده کل کشور ضروری دانست و افزود: با توجه به تهیه سند تحول لازم است محورها و جهت‌گیری‌های لایحه بودجه…
194,آخرین آمار موارد بستری در بیمارستان‌های علوم پزشکی سمنانایسنا/سمنان سرپرست دانشگاه علوم پزشکی استان سمنان از بستری شدن17 بیمار جدید مثبت با تشخیص قطعی ابتلا به کووید۱۹ در ۲۴ ساعت گذشته در مناطق تحت پوشش دانشگاه علوم پزشکی و خدمات بهداشتی درمانی استان سمنان خبر داد.دکتر کامران قدس در گفت‌وگو با خبرنگاران با اشاره به آخرین آمار شیوع بیماری کرونا ویروس اظهار کرد: از ابتدای بروز و شیوع بیماری کرونا تاکنون 49 هزار و 325 مورد مثبت بیماری کرونا بر اساس معیارهای تشخیصی آزمایشگاهی PCR در مجموعه تحت پوشش دانشگاه علوم پزشکی استان سمنان شناسایی شده اند.وی تصریح کرد: در ۲۴ ساعت گذشته و از هشتم الی نهم آذر ماه بر اساس معیارهای قطعی تشخیصی، 17 بیمار مثبت جدید مبتلا به کووید-۱۹ در شهرستان تابعه دانشگاه و در مراکز درمانی بستری شدند و به‌این ترتیب مجموع بیماران بستری شده در بیمارستان های تحت پوشش دانشگاه از ابتدای بروز و شیوع بیماری کرونا ویروس تاکنون به 10 هزار و 635 نفر رسیده است .دبیر ستاد استانی مقابله با کروناویروس اضافه کرد: علاوه بر این در این مدت 38 هزار و 690 بیمار نیز به صورت سرپایی در 6 شهرستان تحت‌پوشش دانشگاه شناسایی شدند.سرپرست دانشگاه علوم پزشکی استان سمنان ادامه داد: خوشبختانه کل موارد بهبودی و ترخیص بیماران مبتلا به کووید۱۹ از ابتدای بروز و شیوع بیماری در بیمارستان های تحت پوشش دانشگاه به 9 هزار و 501 نفر رسید.قدس با اشاره به همکاری دستگاه های مختلف و از جمله بسیج در طرح واکسیناسیون کووید19 افزود: حفظ و ارتقای سطح سلامت مردم و خدمت خالصانه در پرتو منویات مقام معظم رهبری(مدظله العالی) به هم استانی های عزیز یکی از اهداف مشترک حوزه سلامت با سپاه قائم آل محمد (عج) در استان است که این هدف مشترک در مقابله با کرونا ویروس به خوبی نمایان شد.وی تاکید کرد: ما مسئولین باید خدمات شایسته و در شان مردم ارائه دهیم که این امر مهم موجب رضایت خاطر مردم شود و همراهی و تعامل سایر سازمان ها و ارگان ها در استان با کمترین آسیب وضعیت سلامت مردم را مدیریت کنیم.
195,واگذاری تجهیزات پزشکی به مراکز بهداشتی جیرفتواگذاری تجهیزات پزشکی به مراکز بهداشتی جیرفتایسنا/کرمان رئیس بانک قرض‌الحسنه مهر ایران شعبه جیرفت گفت: ۶۰ عدد تجهیزات پزشکی مورد نیاز پیشگیری، واکسیناسیون، درمان و کنترل بیماری کووید۱۹ برای مراکز بهداشتی جیرفت اختصاص و به معاونت بهداشتی دانشگاه علوم پزشکی جیرفت تحویل داده شد.محمد علی سلیمانی، در حاشیه واگذاری برخی تجهیزات پزشکی جهت کنترل بیماری کووید۱۹ گفت: بانک قرض الحسنه مهر ایران در راستای مسئولیت های اجتماعی و با توجه به شرایط بحرانی شیوع ویروس کرونا و برای مقابله با این بیماری در اجرای طرح شهید سلیمانی مشارکت داشته است و مبلغ ۳۰۰ میلیارد ریال را در دو فاز برای تهیه ۲۵ هزار قلم تجهیزات پزشکی مورد نیاز پیشگیری، واکسیناسیون، درمان و کنترل بیماری کووید۱۹، با همکاری وزارت بهداشت، درمان و آموزش پزشکی اختصاص داده که این مشارکت در فاز نخست طرح شهید سلیمانی خرید اقلام مورد نیاز برای کنترل بیماری کووید۱۹ به مبلغ ۱۳۰ میلیارد ریال می باشد که به صورت کامل در سطح کشور اجرایی  شده است.وی تصریح کرد: در این طرح حدود ۱۵ هزار قلم تجهیزات پزشکی شامل دستگاه کپسول اکسیژن ساز، مانومتر و ترالی، دستگاه ضدعفونی کننده، دستگاه تب سنج لیزری و دستگاه پالس اکسی متر بین ۶۳ دانشگاه علوم پزشکی و ۱۲۶۰ مرکز بهداشتی منتخب و پایگاه سلامت در سراسر کشور توزیع شده است.سلیمانی اظهار کرد: در فاز دوم  این طرح  خرید به ارزش ۱۷۰ میلیارد ریال تجهیزات پزشکی در حال اجرا است؛ در این مرحله حدود ۱۰ هزار قلم تجهیزات پزشکی شامل دستگاه اکسیژن ساز و متعلقات، دستگاه تب سنج لیزری، دستگاه پالس اکسی متر، ترالی اورژانس و.. برای ارسال و توزیع بین مراکز بهداشتی در حال انجام است.وی همچنین افزود: تعداد ۶۰ عدد تجهیزات پزشکی مورد نیاز پیشگیری، واکسیناسیون، درمان و کنترل بیماری کووید۱۹ برای مراکز بهداشتی جیرفت اختصاص و به معاونت بهداشتی دانشگاه علوم پزشکی جیرفت تحویل داده شد.
196,"استفاده از تهویه طبیعی در مدارس خوزستان تا تامین اعتبار تهیه ""اگزوزفن""استفاده از تهویه طبیعی در مدارس خوزستان تا تامین اعتبار تهیه ""اگزوزفن""ایسنا/خوزستان معاون تربیت بدنی و تندرستی اداره‌کل آموزش و پرورش خوزستان با اشاره به در اولویت قرار گرفتن یک هزار و ۲۲۱ مدرسه برای تامین اگزوزفن، گفت: تا تامین اعتبار، مانند گذشته از تهویه طبیعی یعنی باز نگهداشتن پنجره‌ها و درب‌ها به صورت نیمه باز و ۴۵ درجه استفاده می‌شود.محمود معزی در نشست قرارگاه عملیاتی و نظارتی ستاد مدیریت کرونا در خوزستان که امروز (۹ آذرماه) در استانداری خوزستان برگزار شد، با اشاره به مصوبه نصب تهویه مکانیکی و استفاده از تهویه طبیعی در کلاس‌های درس، اظهار کرد: نصب تهویه در فضاهای در بسته آموزش و پرورش ضروری است بنابراین مجددا به مناطق تاکید کردیم که پنجره‌ها به صورت ۴۵ درجه برای تهویه هوا در کلاس‌ها باز باشد.به گزارش ایسنا، وی افزود: به وزارت آموزش و پرورش نیز نامه‌ای ارسال کردیم که در برخی استان‌های پرجمعیت مانند خوزستان، هر کلاس به یک اگزوزفن متناسب با مساحت خود نیاز دارد.معاون تربیت بدنی و تندرستی اداره‌کل آموزش و پرورش خوزستان گفت: ۵۴ هزار کلاس درس در خوزستان وجود دارد اما همه کلاس‌ها به اگزوزفن احتیاج ندارند.وی با بیان اینکه حدود ۵۰ هزار کلاس درس خوزستان به اگزوزفن احتیاج دارند، افزود: در حال حاضر تهویه هوا در کلاس‌ها باید به شکل طبیعی و مکانیکی انجام شود. معزی گفت: از استانداری درخواست کرده‌ایم به عنوان دستگاه بالادستی، از وزارت آموزش و پرورش و نوسازی مدارس درخواست کنند که کمک سرانه‌ای به مدارس بدهند تا اگزوزفن تهیه شود.وی بیان کرد: در مرحله نخست یک هزار و ۲۲۱ مدرسه که در مناطق لازم‌التوجه قرار دارند، بیشتر به اگزوزفن احتیاج دارند و در اولویت قرار گرفته‌اند و در صورت تامین اعتبار، این مدارس را به اگزوزفن مجهز خواهیم کرد اما تا تامین اعتبار، مانند گذشته از تهویه طبیعی یعنی باز نگهداشتن پنجره‌ها و درب‌ها به صورت نیمه باز و ۴۵ درجه استفاده می‌شود."
197,عادی سازی شرایط وظیفه ماست اما نباید عادی انگاری شودایسنا/همدان معاون سیاسی، امنیتی و اجتماعی استاندار همدان گفت: ما وظیفه داریم شرایط را عادی کنیم و به سمت و سوی عادی سازی شرایط، می‎رویم اما نباید مردم به سمت عادی انگاری حرکت کرده و پروتکل‌های بهداشتی را رعایت نکنند.به گزارش ایسنا، مهدی باب‌الحوائجی سه‌شنبه ۹ آذرماه در جلسه تخصصی کمیته‌های ستاد مدیریت کرونا استان همدان، اظهار کرد: در حال حاضر باید در کمیته‌های ستاد مدیریت کرونا استان، برای سه وضعیت؛ موجود، پیک ششم و پساکرونا، برنامه ریزی شود.باب‌الحوائجی تصریح کرد: ما وظیفه داریم شرایط را عادی کنیم و به سمت و سوی عادی سازی شرایط، می‎رویم اما نباید مردم به سمت عادی انگاری حرکت کرده و پروتکل های بهداشتی را رعایت نکنند بنابراین باید در تولید محتوا، دقت کنیم.وی خاطرنشان کرد: مبنای کار کمیته‌ها باید اجرایی شدن طرح سکوی هوشمند مدیریت کرونا باشد و ما باید اجرایی شدن آن را آیین‌نامه دار کنیم.معاون سیاسی، امنیتی و اجتماعی استاندار همدان، مطرح کرد: مستندسازی باید در دستور کار کمیته‌ها قرار بگیرد و تقویم جلسات کمیته‌ها، مشخص باشد.باب‌الحوائجی با اشاره به واکسیناسیون ۷۱ درصد از جمعیت استان همدان، گفت: اصناف، بازاریان، مسافربرهای شخصی یا تاکسی، پارک و فضای سبز، سینما و استخر باید زیر نظر کمیته اجتماعی باشد و اداره کل فرهنگ و ارشاد اسلامی، شهرداری و اداره کل ورزش و جوانان باید با این کمیته، همکاری کنند.وی با تاکید بر پیوست فرهنگی اقدامات کمیته‌ها، بیان کرد: پساکرونا برای ما ممکن است به صورت آسیب و یا ظرفیت باشد و اگر نتوانیم آن  را مدیریت کنیم، اتفاق ناگواری می‌افتد بنابراین باید با برنامه ریزی به این مسئله، باید ورود کنیم.
200,فعالیت سینماها به حالت عادی بازگشت/ بلیت‌فروشی با ۱۰۰ درصد ظرفیتبه گزارش خبرگزاری فارس، به دنبال نشست مشترک رئیس سازمان سینمایی و محسن فرهادی، معاون فنی سلامت محیط وزارت بهداشت امکان فعالیت عادی برای سالن‌های سینما فراهم شد.محمد خزاعی با اشاره به افزایش ظرفیت بسیاری از مشاغل و صنوف و مطالبه خانواده سینما و مردم گفت: اواخر هفته گذشته جلسه ای با معاون فنی سلامت محیط وزارت بهداشت در محل سازمان سینمایی داشتیم و توضیح دادیم که بسیاری از مردم، مدیران سالن‌های سینما و صنوف تقاضا کردند با توجه به فروکش کردن کرونا در پی واکسیناسیون سراسری شرایطی فراهم شود تا محدودیت سقف ظرفیت ۵۰ درصدی برای بلیت فروشی در سالن‌های سینما برداشته شود.وی ادامه داد: با توجه به این درخواست و مذاکره، نشست‌هایی را هم، نمایندگان سازمان سینمایی با وزارت بهداشت انجام دادند که سر انجام با هماهنگی ستاد ملی مبارزه با کرونا و وزارت بهداشت موافقت شد فعالیت سالن‌های سینما به حالت عادی برگردد.رئیس سازمان سینمایی خاطر نشان ساخت: بر اساس این تصمیم تمامی سالن‌های سینما با رعایت کامل پروتکل های بهداشتی می‌توانند از ظرفیت خود برای بلیت فروشی استفاده کنند. بدیهی است که پروتکل‌های بهداشتی همچنان باید از طرف سینماداران و مخاطبان سینما رعایت شود. خزاعی بیان داشت: امیدواریم تصمیم جدید باعث شود تا دو باره سالن های سینما به رونق گذشته بازگردد و بخشی از ضررهای ناشی از همه گیری کرونا در دوساله اخیر جبران شود. لازم بود مانند بسیاری از مشاغل و کسب وکارها سینماداران هم بتوانند به فعالیت عادی برگردند و از ظرفیت سالن ها استفاده کنند.معاون وزیر فرهنگ و ارشاد اسلامی ضمن اظهار قدردانی از تعامل و همکاری وزارت بهداشت و درمان و ستاد مقابله با کرونا در این زمینه گفت: بدیهی است سینماها تابع پروتکل های بهداشتی ستاد مقابله با کرونا خواهند بود و هر وقت تصمیم جدیدی اتخاذ شود بدان پایبند خواهند بود.
205,تحویل 2.1 میلیون واحد مسکن مهر تاکنون‌/ساخت سالی یک میلیون مسکن امکان‌پذیر استبه گزارش خبرنگار اقتصادی خبرگزاری فارس، محسن فاضلیان‌ در هشتمین همایش بورس، بانک و بیمه در جزیره کیش اظهار داشت: تاکنون از محل تسهیلات مسکن در قالب فروش اقساطی برای مسکن مهر 2 میلیون و 140 هزار و 349 واحد تعیین تکلیف شده و در سال جاری تا امروز برای بیش از 34 هزار و 91 واحد مسکن مهر دفترچه ارائه شده است.وی ادامه داد: آنچه از مسکن مهر مانده 226 هزار و 536 واحد است که باید تکمیل و ارائه شود. از سال 84 خط اعتباری 500 هزار میلیارد ریالی توسط بانک مرکزی برای مسکن مهر اختصاص یافت، در حال حاضر مسکن مهر باقیمانده در برخی‌ مناطق 30 درصد و در برخی مناطق دیگر 30 تا 70 درصد پیشرفت داشته و آنهایی که بالای 70 درصد پیشرفت داشته‌اند، در اولویت قرار دارند.وی در مورد طرح اقدام ملی مسکن افزود: تا امروز 259 هزار و 438 واحد مسکن اقدام ملی ثبت‌نام شده و 105 هزار میلیارد ریال پول متقاضیان واریز شده است، در کنار این طرح جهش تولید مسکن هم دنبال می‌شود. عضو هیأت مدیره بانک مسکن در مورد سهم زمین از هزینه مسکن گفت: در شهرهای بزرگ بین 50 تا 70 درصد، شهرهای متوسط بین 30 تا 50 درصد و در شهرهای کوچک زیر 30 درصد از هزینه مسکن مربوط به زمین است.به گفته فاضلیان، تقاضای انباشته برای مسکن در کشور 5 میلیون واحد است و هر سال به اندازه تعداد ازدواج‌ها و تشکیل خانواده‌ها به این تقاضا اضافه می‌‌شود، جمعیت کشور 86 میلیون نفر است که 25 تا 27 میلیون مسکن در کشور وجود دارد. بین 5 تا 6 میلیون نفر مستأجر هستند. وی ادامه داد: برای ساخت یک میلیون مسکن در سال که متراژ متوسط 70 تا 80 متر است در مجموع 80 میلیون متر مربع مسکن باید احداث شود و اگر هزینه هر متر مربع مسکن 5 میلیون تومان باشد در مجموع 350 هزار میلیارد تومان مورد نیاز است و این همان عددی است که به اندازه 360 هزار میلیارد تومان برای جهش مسکن در نظر گرفته شده است.به گفته عضو هیأت مدیره بانک مسکن، با توجه به اینکه عدد نقدینگی در کشور بیش از 4200 هزار میلیارد تومان است عدد 360 هزار میلیارد تومان برای احداث مسکن که طی 2 تا 3 سال هزینه می‌شود حدود 7 تا 10 درصد خواهد بود که نمی‌تواند در ایجاد تورم اثرگذار باشد. فاضلیان گفت: سالانه حدود 350 هزار مسکن توسط بخش خصوصی ساخته می‌شود. در روستاها حدود 250 هزار توسط بنیاد مسکن و 400 هزار مسکن هم در قالب طرح جهش مسکن تولید خواهد شد.
213,پایش دانش آموزان مشکوک به بیماری کرونا از منزل/ آخرین آمار واکسیناسیون دانش آموزان اعلام شدمدیر کل دفتر سلامت جمعیت، خانواده و مدارس وزارت بهداشت در گفت‌وگو با خبرنگار سلامت خبرگزاری فارس ، درباره آخرین وضعیت تدوین پروتکل های بهداشتی مدارس اظهار داشت: در آبان ماه پروتکل جدیدی را ما ابلاغ کردیم. البته قبل از اعلام کرونا پروتکل ۰ یا اولیه را ابلاغ کردیم ، بعد از اعلام بیماری پروتکل ۰۱ نوشتیم و به مرور با توجه به باز بودن برخی مدارس و امتحانات و شرایط روز بیماری، پروتکل ها را تغییر داریم که آخری به پروتکل ۰۷ رسید .در پروتکل اخیر بحث تهویه جدی تر و واضح تر شده، همچنین تاکید پروتکل بر پیشگیری از طغیان و بیماری یابی در مدارس است زیرا تعداد محدودی از کودکان امکان دارد دوباره دچار بیماری شوند و مهم این است که اینها را زودتر پیدا کنند تا بچه های دیگر آلوده نشوند.وی ادامه داد: این پایش از منزل شروع می شود یعنی اگر دانش آموزی علائم بیماری دارد او را به مدرسه نفرستند. واکسیناسیون کادر مدرسه هم بسیار مهم است و اگر کسی واکسن نزده باید تست منفی داشته باشد . خیلی از معلمان ما میانسال هستند و دارای بیماری زمینه ای. بنابراین معلمی که بیماری زمینه ای دارد و واکسن هم زده نباید قربانی همکاری شود که واکسن نزده است.وی افزود: پروتکل وزارت بهداشت می گوید ، کادر مدرسه برای ورود به مدرسه یا باید واکسن زده باشد یا باید تست منفی پی سی آر داشته باشد.برکاتی درباره آخرین آمار واکسیناسیون دانش آموزان گفت: 81 درصد دوز اول و 61 درصد پوشش کامل داشته اند و برخی استان ها مانند خوزستان و سیستان و بلوچستان با این آمار فاصله داشتند و برخی استان ها بالای 90 درصد دوز اول و بالای 65 درصد دوز دوم را زده بودند.مدیر کل دفتر سلامت جمعیت، خانواده و مدارس وزارت بهداشت ادامه داد: با توجه به اینکه از مهرماه واکسیناسیون دانش آموزان شروع شده ، همکاری مردم قابل رضایت است. امیدواریم تا هفته های آینده به اعداد بالای 90 درصد برسیم اگرچه اصل فاصله گذاری است که در پروتکل 2.25 متر مربع برای هر دانش آموز است و بحث تهویه و شستن دست و زدن ماسک باید رعایت شود حتی اگر 100 درصد دانش آموزان واکسینه شوند. خصوصا اینکه در متوسطه دوم هدف ما این است کسی بدون واکسن و تست پی سی آر وارد مدرسه نشود.وی افزود: در دبستان ها فعلا برنامه ای برای واکسیناسیون نداریم اما انتظار داریم رعایت پروتکل ها در مدارس و بین همکاران در آموزش و پرورش بسیار جدی حراست شود و حتما اگر موارد بیماری دیده شد گزارش شود و موارد مثبت را در نزدیکترین مراکز خدمات جامع سلامت که مربوط به کووید است بررسی و با دانشگاه علوم پزشکی تعامل کنند. اگر موارد مشکوکی در دانش آموزان بود حتما ارجاع دهند و تکلیف هم سرویسی ها و همکلاسی هایش نیز روشن شود.به گفته وی، اگر دانش آموزی مثبت شود نباید 14 روز به مدرسه برود و مدارس کد ملی دانش اموز را دارند و او را رصد می کنند و باید ورودش به مدرسه با تست منفی باشد. این سخت گیری به دلیل حساسیت در مدارس و کاهش سطح رعایت پروتکل ها در بچه های با سنین پایین است. حراست از مساله آموزش مهم است زیرا اگر تصمیم به بازگشایی مدارس شده باید با ایمنی لازم باز بمانند. مگر اینکه شرایط طوری شود که ستاد ملی تصمیم بگیرد که مدارس بسته شوند.
