id,news
25,رایان رینولدز مهم‌ترین جایزه کشورش را برد/ تجلیل کانادا از بازیگربه گزارش خبرگزاری مهر به نقل از آسوشیتدپرس، رایان رینولدز با دریافت جایزه فرماندار کل کشورش تجلیل شد. جایزه فرماندار کل هر سال در بخش‌های مختلفی ارایه می‌شود که بخش هنرهای نمایشی هم از جمله آنهاست.در مراسم اهدای این جوایز مجری مراسم از رایان رینولدز برای همه افتخارهایی که برای کشورش کسب کرده است تجلیل کرد.هیات انتخاب جوایز ۲۰۲۱ در بیانیه خود از رایان رینولدز به عنوان یکی از محبوب‌ترین و شناخته‌شده‌ترین بازیگران کانادایی یاد و تاکید کرد که وی در مجموعه‌ای از زمینه‌های بازیگری از کمدی‌های تلویزیونی تا انیمیشن‌ها و فیلم‌های بلند خود را ثابت کرده است. این هیات از «دد پول» ۱ و ۲ به عنوان نمونه‌هایی از این قدرت یاد کرد و افزود همه این فیلم‌ها با تحسین منتقدها روبه رو شده‌است.بنا به اعلام مجله فوربز، رینولدز در سال ۲۰۲۰ با ۷۱٫۵ میلیون دلار درآمد، دومین بازیگر پردرآمد هالیوود بوده است. «هابز و شاو» در سال ۲۰۱۹، صداپیشگی «غارنشین‌ها: عصر جدید» در سال ۲۰۲۰، فیلم سینمایی «مرد آزاد» در سال ۲۰۲۱ از جدیدترین فیلم‌های وی هستند.جوایز فرماندار کل در ۲ بخش انگلیسی زبان و فرانسوی زبان به بهترین داستان، ادبیات غیرداستانی، شعر، نمایشنامه، ادبیات جوانان، کتاب‌های مصور و ترجمه نیز اهدا می‌شود.
26,ابرژله ای که قدرت تحمل وزن خودرو را داردبه گزارش خبرگزاری مهر به نقل از دیلی میل، به گفته آنها هیدروژل شیشه مانند مذکور شبیه ژله نرم است، اما هنگامیکه ماده تحت فشار قرار می‌گیرد مانند شیشه ضد ضربه عمل می‌کند.برای این منظور محققان شبکه ای از پلیمرها را استفاده کردند که با کمک واکنش‌های شیمیایی برگشت پذیر در کنار هم حفظ شده بودند تا بتوانند ویژگی‌های مکانیکی ژله را کنترل کنند. این نخستین باری است که ماده نرمی تولید شده که چنین تحمل بالایی در مقابل نیروی‌های فشاری دارد.ابر ژله مذکور برای استفاده در نرم ربات‌ها و همچنین جایگزین کردن غضروف‌های آسیب دیده کارآمد است. درهمین راستا محققان از ماده جدید برای ساخت حسگر فشار هیدروژلی استفاده کرده‌اند.این حسگر هنگامیکه زیر پا قرار می‌گیرد، قادر به رصد راه رفتن، ایستادن و پرش کاربر است.هیدروژل ها شبکه‌هایی سه بعدی از پلیمرهای آب دوست هستند که در آب منبسط می‌شوند و مقدار زیادی مایعات را در ساختار خود حفظ می‌کنند. سختی و قدرت ترمیم خود از ویژگی‌های محبوب این مواد است.
27,کشف آسیب‌پذیری جدید در سیستم‌عامل ویندوزبه گزارش خبرگزاری مهر به نقل از مرکز مدیریت راهبردی افتای ریاست جمهوری، آسیب‌پذیری و ضعف امنیتی جدید و قدرتمند در تمامی نسخ ویندوز، سطح دسترسی مهاجمان را افزایش می‌دهد و سوءاستفاده از آن، دستیابی به امتیازات کاربر با سطح دسترسی بالا را به‌صورت محلی فراهم می‌کند.با استفاده از این آسیب‌پذیری جدید، مهاجمان دارای دسترسی محدود، می‌توانند به‌راحتی در یک دستگاه هک شده، امتیازات و سطح دسترسی خود را افزایش داده و آلودگی را در شبکه توسعه دهند.امتیازات SYSTEM بالاترین حق دسترسی برای کاربران Windows است که انجام هر یک از فرامین سیستم‌عامل را ممکن می‌سازد.یکی از محققان امنیت سایبری، جزئیات فنی این آسیب‌پذیری جدید را از نوع روز صفر افشا و اثبات کرده است که نسخ مختلفی از سیستم‌عامل ویندوز از این ضعف امنیتی، تأثیر می‌پذیرند.با وجودی که شرکت مایکروسافت، مجموعه اصلاحیه‌های امنیتی ماه نوامبر ۲۰۲۱ را منتشر کرده، اما محقق یادشده اثبات کرده که این ضعف امنیتی به‌درستی ترمیم نشده است و مجموعه اصلاحیه‌های امنیتی، اقدامی به وصله آن نخواهد کرد، زیرا به آسیب‌پذیری بسیار مخرب‌تری منجر می‌شود.این محقق امنیت سایبری گفته است اگرچه می‌توان از طریق اعمال و پیکربندی Group Policy از نصب فایل‌های MSI توسط کاربران «Standard» جلوگیری کرد، ضعف امنیتی روز صفر جدید همچنان این پیکربندی را دور می‌زند و به هر حال کار خواهد کرد.پس از افشای ضعف امنیتی جدید و انتشار عمومی نمونه اثبات‌گر، محققان امنیتی سیسکو نیز در گزارشی از شناسایی چندین بدافزار خبر داده‌اند که در حال آزمایش آسیب‌پذیری مذکور و نمونه اثبات‌گر منتشر شده در حملات کوچک هستند تا در آینده کارزارهای گسترده‌ای را راه‌اندازی کنند.این امر نشان می‌دهد که مهاجمان چقدر سریع ضعف‌های امنیتی و نمونه اثبات‌گری را به کار گرفته‌اند که در دسترس عموم قرار گرفته است.کارشناسان مرکز مدیریت راهبردی افتا از راهبران امنیتی زیر ساخت‌های حیاتی خواسته اند تا به دلیل پیچیدگی آسیب‌پذیری جدید در سیستم عامل ویندوز، منتظر انتشار یک وصله امنیتی از سوی مایکروسافت باشند، چون به احتمال قوی، شرکت مایکروسافت این آسیب‌پذیری را در به‌روزرسانی ماه جدید میلادی برطرف خواهد کرد.اطلاعات و توضیحات فنی در پایگاه اینترنتی مرکز مدیریت راهبردی افتا منتشر شده است.
29,هشدار همراه اول درباره کلاهبرداری از طریق مکالمه بین‌المللبه گزارش خبرگزاری مهر به نقل از اداره کل ارتباطات شرکت ارتباطات سیار ایران، تماس های ناشناس بین المللی، ارتباط با شماره مسابقات شبکه های ماهواره ای، پیامک های حاوی لینک های اغوا کننده، تعامل با سایت های اینترنتی از قبیل دوست یابی و شرط بندی و مواردی از این دست، اغلب به دنبال کلاهبرداری از مشترکان هستند که منجر به صدور صورتحساب های نجومی برای آنان می شود.در رایج ترین شیوه که از قضا در رأس تقلب های صنعت تلکام دنیا نیز قرار دارد، مشترکان با تماس های از دست رفته ای از سرشماره های بین المللی و با منشأ نامشخص مواجه می شوند که در صورت تماس گرفتن با آن شماره ها، متحمل هزینه سنگین خواهند شد.خوشبختانه با توجه به مسائل امنیتی شبکه همراه اول، امکان هک کردن سیم کارت و شماره مشترکان جهت پرداخت ناخواسته هزینه استفاده دیگران، برای کلاهبرداران وجود ندارد تا از این طریق بتوانند هزینه های سنگینی را به مشترکان تحمیل کنند؛ بنابراین کلاهبرداران صرفا از طریق وسوسه و تحریک مشترکان اقدام به سو استفاده از آن ها می کنند.با وجود آن که در سال ۱۳۹۸ با ابلاغ مصوبه ۲۸۹ به اپراتورها، موضوع انتقال مکالمه بین الملل مشترکان از سمت شرکت ارتباطات زیرساخت به اپراتورهای کشور منتقل شد و بعد از آن به واسطه قرارداد اپراتورها با شرکت های خارجی حمل ترافیک (به اصطلاح کریر) که ترافیک مشترکان را به تمامی کشورها و اپراتورهای بین المللی حمل می کنند، ترافیک مشترکان در ابری از شرکت های حامل دست به دست می شود تا به مقصد برسد؛ اما برخی از این قبیل کلاهبرداری ها از سمت این شرکت ها در حال انجام است که هم به مشترکان و هم به اپراتورها لطمه می زند.در حال حاضر، همراه اول تنها اپراتوری است که سوئیچ انحصاری خود را دارد و به همین دلیل با پیاده‌سازی الگوریتم های شناسایی و مسدود سازی شماره ها در لبه شبکه، سرعتی بسیار بالاتر از هرگونه سامانه مدیریت تقلب قبلی را داراست و روزانه بیش از چند هزار رنج شماره تقلبی، شناسایی و مسدود می شود.همچنین در طول دو سال گذشته نیز به صورت مستمر، علاوه بر نظارت آنلاین شبانه روزی و تغییر مسیرهای پرتقلب به مسیرهای کم ریسک و با کیفیت، شکایت مشترکان در این خصوص بررسی شده و در صورت تماس با مقاصد متقلبانه به مشترک آگاهی رسانی و در دو مورد جبران خسارت به مشترکان صورت گرفته و همچنین جریمه ای برای شرکت های حامل متقلب در نظر گرفته شده است.همراه اول به مشترکان خود توصیه کرده در محیط های پرریسک و سفرهای خارجی، علاوه بر تعریف قفل گوشی و اثر انگشت، قفل سیمکارت (PIN) خود را هم برای جلوگیری از سوء استفاده های احتمالی ناشی از دزدی گوشی و سیمکارت فعال کنند؛ همچنین این نوید را به مشترکانی که نمی خواهند از سرویس مکالمه بین الملل استفاده کنند داده که بزودی بتوانند از طریق یک کد دستوری که اطلاع رسانی خواهد شد، محدودیت تماس با مقاصد بین المللی را برای شماره خود فعال کنند.لازم به ذکر است در اختیار گذاشتن بدون نظارت گوشی به کودکان و نوجوانان هم ممکن است باعث تماس خواسته یا ناخواسته با شماره های بین الملل شود که با توجه به آنی بودن شارژینگ سرویس مکالمه بین الملل در اپراتورها، مشترکان با مشاهده قبض میاندوره یا مراجعه به اپلیکشن «همراه من» یا مشاهده شارژ سیمکارت اعتباری خود، می توانند به سرعت متوجه این موضوع شوند.همراه اول در پایان تاکید کرده که مشترکان درصورت مشاهده تماس از دست‌رفته (missed call) به کد کشور تماس گیرنده در زمان تماس دقت کنند و در صورتی که در زمان تماس روی صفحه گوشی به جز کدهای ۰۰۹۸ یا ۹۸+، کد دیگری مشاهده شد، بلافاصله تماس را قطع کرده و شماره را بررسی کنند.
34,به گزارش خبرگزاری مهر به نقل از صوت المنامه، مردم بحرین با برپایی تحصن در شهر «السنابس» خواستار آزادی هرچه سریع‌تر فعالان سیاسی از زندان‌های آل خلیفه شدند. تحصن کنندگان اعلام کردند که آزادی «عبدالجلیل السنکیس» فعال برجسته بحرینی را خواستار هستند.بر اساس این گزارش، فعالان حقوق بشری بحرین اعلام کردند که اوضاع جسمانی السنکیس بسیار وخیم است. وی در حال حاضر صد و چهل و چهارمین روز اعتصاب غذای خود را پشت سر می‌گذارد و هم اکنون در بیمارستان بستری است.به گفته فعالان حقوق بشری بحرین، زندانیان بحرینی در زندان‌های آل خلیفه از ابتدایی‌ترین حقوق خود نیز محروم هستند. این فعالان حقوق بشری نسبت به وقوع هرگونه اتفاق ناگوار برای عبدالجلیل السنکیس هشدار دادند.گفتنی است، عبدالجلیل السنکیس فعال حقوق بشری بحرین در سال ۲۰۱۱ به دلیل شرکت در اعتراضات مردمی بازداشت شد. السنکیس به اتهام تلاش برای سرنگون ساختن رژیم آل خلیفه به حبس ابد محکوم شده است. طبق آخرین گزارش‌ها، وی از بیماری‌های متعدد رنج می‌برد و هم اکنون در بیمارستان بستری است.کد خبر 5363216
35,به گزارش خبرنگار مهر، حجت‌الاسلام غلامحسین محسنی اژه‌ای عصر امروز در نشست مشترک مجلس با قوه قضائیه که در محل صحن مجلس شورای اسلامی برگزار شد، گفت: خداوند را سپاسگزارم که توفیقی حاصل شد تا به همراه همکارانم در قوه قضائیه در آستانه سالروز شهادت عالم مجاهد، مبارز، وارسته و شجاع یعنی شهید آیت‌الله مدرس در مجلس و در خدمت نمایندگان مجلس باشم.وی بیان کرد: از رئیس مجلس شورای اسلامی و اعضای هیئت رئیسه مجلس تقدیر و تشکر می‌کنم که این فرصت را ایجاد کردند تا جلسه مشترکی بین نمایندگان مجلس و کارکنان قوه قضائیه برگزار شود.رئیس قوه قضائیه تصریح کرد: امیدوارم که این نشست‌ها و گفتگوهای مشترک در راستای کمک به نظام جمهوری اسلامی ایران و مردم باشد و به رفع مشکلات مردم بیانجامد.محسنی اژه ای با بیان اینکه مجلس به تعبیر شهید مدرس و امامین انقلاب، مرکز ثقل مملکت، خانه ملت و عصاره ملت است، اظهار داشت: امام(ره) فرمودند اگر در راس قوای سه گانه افراد شایسته‌ای به مانند شهید مدرس قرار بگیرند همه امور اصلاح می‌شود.وی تاکید کرد: مجلس می‌تواند منشا اصلاح امور باشد، مجلس می‌تواند ریل گذاری صحیح کند؛ مجلس اول و وسط و آخر است چرا که قانون وضع می کند، نظارت می کند و قدرت سوال و استیضاح دارد.رئیس قوه قضائیه با تاکید بر اینکه مجلس می‌تواند منشا قدرت نظام و عامل ایستادگی در برابر بیگانگان باشد، اظهار کرد: مجلس به سایر قوا برای ایستادگی در مقابل فشار بیگانگان کمک می‌کند و این امر را در دوره های مختلف ثابت کرده است. این موضوع از زمان شهید مدرس تا امروز برقرار بوده و کاری که شهید مدرس در زمان خود انجام داد بی‌نظیر بود.محسنی اژه‌ای خاطرنشان کرد: مجلس یازدهم به کمک دولت آمد در مقابل زیاده‌خواهان و شیطان بزرگ می‌خواستند ملت ایران را بیشتر تحت فشار قرار دهند قانونی وضع کرد که مسیر را تغییر داد و تولید قدرت و اقتدار کرد؛ این جایگاه مجلس است.وی بیان کرد: زیاده‌خواهان و شیطان بزرگ باز به دنبال آن بودند تا به نحوی از انحا، فشارهای خود بر مردم ایران را افزایش دهند که مجلس یازدهم به کمک دولت آمد و یک قانون مهم هسته‌ای را به تصویب رساند و تولید قدرت کرد و قدرت آفرید.رئیس قوه قضائیه ادامه داد: امروز دولت سیزدهم نیز با تمام قوا در حال رسیدگی به مسائل کشور است و رئیس‌جمهور و اعضای کابینه هم با خیرخواهی و دلسوزی در جهت ارتقاء نظام و رفع مشکلات کشور گام برمی‌دارند.محسنی اژه‌ای تصریح کرد: همچنین همکاران بنده در قوه قضائیه هم تلاش وافری می‌کنند تا در جهت اهداف نظام و تحقق ارزش‌های انقلاب اسلامی گام بردارند و برخورد بدون تبعیض با مفسدان را در دستور کار دارند.وی گفت: امروز فرصتی است که سه قوه دست در دست یکدیگر دهند و مسائل کشور را آسیب‌شناسی جدی کنند و ما باید با یکدیگر راه‌حل‌های مشترک بیابیم و نقشه‌های دشمنان را خنثی کنیم.رئیس قوه قضائیه با اشاره به اینکه ما باید مشکلات را خنثی و برطرف کنیم و مردم ما می‌توانند تحریم‌ها را خنثی کنند، گفت: اگر سه قوه دست به دست هم دهند و از ظرفیت‌های مردمی استفاده کنند، قطعاً می‌توانند تحریم‌ها را خنثی کنند و به اهداف عالی نظام برسند.محسنی اژه‌ای با بیان اینکه ما باید شرایط کشور را به خوبی درک و در عمل هم به یکدیگر کمک کنیم، گفت: سرمایه اصلی ما مردم هستند و اگر سه قوه از این سرمایه استفاده کنند، می‌توانیم مشکلات کشور را حل و فصل کنیم. برخی از مشکلات ناشی از سوء مدیریت ما است، البته برخی از مشکلات هم از طریق دشمنان برای کشورمان ایجاد شده است.وی درباره نکاتی که نمایندگان مجلس در این باره مطرح کردند، گفت: درباره برخی از موضوعاتی که طرح کردید، ما خلاء قانونی داریم و باید دست به دست هم دهیم تا مشکلات قانونی مرتفع شود. همچنین زمانی که لوایح به مجلس ارائه می‌شود، باید پیش از بررسی در صحن علنی مجلس، جلسات مشترک برگزار شود و با تشریک مساعی و همکاری با یکدیگر کاری کنیم که در صحن مجلس لوایح دچار تغییرات اساسی و فوق‌العاده نشود و به گونه‌ای باشد که این لوایح سریعتر به نتیجه برسد.رئیس قوه قضائیه با بیان اینکه هر ترک فعلی جرم نیست گفت: این امور قانون می خواهد. قوه قضائیه باید دستگاهی باشد که بیش از همه به قانون احترام می گذارد. اگر به قانون پایبند نباشیم هر کسی به سلیقه خود عمل می کند و مشکل ایجاد می‌شود.محسنی اژه‌ای گفت: تا امروز ۹ نشست با نمایندگان داشته ام. همه تلاش ما برای پیدا کردن راهکارهای مشترک بوده است.وی در بخش دیگری از اظهارات خود تصریح کرد: ۲۹۰ نماینده در تمام نقاط کشورحضور دارند که نزدیکترین افراد به مردم هستند و از جزئیات مشکلات و زندگی مردم مطلع هستند. چه کسی از نمایندگان مجلس دردآشناتر به مردم است. نمایندگان مشکلات مردم را می دانند و برای حل آن، قانون پیش بینی کرده، نظارت و برای اجرای پیگیری می کنند.رئیس قوه قضائیه با بیان اینکه باید از فرصت خدمت استفاده کنیم، گفت: اگر از این فرصت استفاده نکنیم باید در پیشگاه خداوند، ملت و حتی وجدان خود پاسخگو باشیم. امروز نمایندگان محترم بیش از من برای قوه دلسوزی می کنند. این بی سابقه و کم سابقه است. باید از این فرصت استفاده کرد.محسنی اژه‌ای با اشاره به اولویت های قوه قضائیه، گفت: این اولویت ها نیاز به عِده و عُده دارد. کوتاه کردن فرایندهای دادرسی از اهداف ما است. بیش از ۲ هزارعنوان مجرمانه وجود دارد. اگر این عناوین مجرمانه افزایش یابد پرونده های قضایی روز به روز افزایش می یابد.وی با بیان اینکه می خواهیم در این خصوص لایحه ای به مجلس ارائه کنیم، افزود: خواهش می کنیم جرم انگاری ها کاهش یابد. قوه قضائیه و قوه مقننه موظف به کاهش جرم انگاری بودند. می خواهیم رسیدگی به پروندها، عالمانه، عادلانه و دقیق باشد.رئیس قوه قضائیه گفت: ما به نیروهای متخصص نیاز داریم تا بتوانیم با فراغ بال و عالمانه و متخصصانه عمل کنیم. بعضاً می بینیم که کارمندان در یک اتاق کوچک کار می کنند و حتی جای حرکت هم وجود ندارد و ارباب رجوع هم در یک فضای بسته پشت سر هم می آیند و باید این فضاها تغییر کند.محسنی اژه‌ای بیان کرد: همچنین حقوق برخی از کارمندان اداری بسیار کم است، به گونه ای که یکی از کارمندان به بنده گفت با اقساطی که پرداخت می کنم، در انتها فقط یک میلیون تومان برایم باقی می ماند و با این شرایط مردم چگونه می توانند زندگی کنند.وی افزود: امروز قوه قضائیه به دنبال آن است که هزینه کمتری به مردم وارد شود و یکی از راه های کاهش هزینه آن است که رسیدگی الکترونیکی را توسعه دهیم که در بودجه امسال برای بخش فناوری قوه قضائیه هزار میلیارد در نظر گرفته شد.رئیس قوه قضائیه تصریح کرد: علاوه بر این قرار بود ۴۰۰ میلیارد تومان برای سند تحول که ما خود را ملزم به آن می دانیم، اختصاص پیدا کند اما حتی یک ریال هم به ما داده نشد. ما به دنبال این هستیم که برای اقشار ضعیف جامعه کاری کنیم که به حق و حقوق خود برسند اما این مسئله نیاز به بودجه دارد و با این امکانات کم امکان انجام بسیاری از کارها نیست.محسنی اژه‌ای گفت: پیشنهاد دادیم بودجه قوه قضائیه، ۵ درصد از بودجه عمومی باشد که این پیشنهاد با موافقت مواجه نشد و در نهایت قرار شد که ۲.۹ درصد از بودجه عمومی کشور به قوه قضائیه تخصیص داده شود که لازم است کل این بودجه ای که برای قوه قضائیه در نظر گرفته شده است، به ما تخصیص داده شود.کد خبر 5362935
36,به گزارش خبرگزاری فارس از اصفهان؛ از صبح امروز همزمان با اتمام تجمع کشاورزان که در اعتراض به بی‌آبی حدود ۱۶ روز در بستر زاینده رود حضور داشتند، عده‌ای دیگری که گفته می‌شود از کشاورزان نیستند وارد صحنه اعتراضات شدند.نوع این اعتراضات متفاوت از تجمع آرام روزهای گذشته بود به نحوی که در مواردی روشن کردن آتش در معابر اطراف، سنگ پرانی به پلیس و آتش زدن اموال عمومی توسط این افراد دیده می شود.نیروی انتظامی در مواجهه با این افراد اقدام به  شلیک گاز اشک آور کرده است و تلاش می‌کند مانع از بی نظمی و ناامنی شود.خبرها حاکی‌است در میدان بزرگمهر، خواجو و خیابان‌های اطراف برخی افراد با پرتاب سنگ به سمت نیروی نظامی در حال تخریب اموال عمومی هستند.عده‌ای با حمله به یک آمبولانس  شیشه‌های آن را شکستند. یک موتور پلیس را به آتش کشیده شد و با آتش زدن درختان در اطراف پل فردوسی و سی‌وسه پل فضای رعب و‌ وحشت برای عابرین ایجاد شده است.خبرنگاران فارس گزارش می دهند که شعارهای واضحی از سوی معترضین شنیده نمی‌شود اگرچه در برابر اقدامات پلیس فحاشی‌های پراکنده ای صورت می‌گیرد.این افراد در دسته های ۴۰ و ۵۰ نفره در خیابان‌های اطراف پل خواجو حضور دارند و تعدادشان در حال حاضر حدود ۳۰۰ نفر برآورد می‌شود.انتهای پیام/ی
38,به گزارش خبرنگار مهر، تیم فوتبال پورتو شب گذشته در چارچوب مسابقات هفته دوازدهم لیگ پرتغال به مصاف تیم ویتوریا رفت و با نتیجه ۲ بر ۱ به پیروزی رسید. مهدی طارمی مهاجم ایرانی پورتو در این مسابقه در ترکیب اصلی تیمش حضور داشت و حتی برای پورتو گلزنی کرد اما این گل بعد از بازبینی توسط کمک داور ویدئویی، مردود اعلام شد.پورتو با این برد ۳۲ امتیازی شد تا به صدرنشینی در لیگ پرتغال بالاتر از اسپورتینگ و بنفیکا ادامه بدهد.اما در این مسابقه اتفاقی رخ داد که از چشم رسانه های پرتغال پنهان نماند. در یک صحنه، «زیدو» بازیکن پورتو به اینکه مهدی طارمی به او پاس نداده است، معترض شد.«سرجیو کونسیسائو» سرمربی پورتو در واکنش به این موضوع به شوخی و با لبخند گفت: طبیعی است. زیدو چند بار آنجا بود و می خواست گل بزند اما به او توپ ندادند.وی همچنین درباره اینکه طارمی در ۶ بازی گذشته موفق به گلزنی نشده است، تصریح کرد: او زمانی که باید شوت بزند، پاس می دهد درست مثل بازی قبل (در دیدار با لیورپول) و یا زمانی که باید پاس بدهد، شوت می زند.سرمربی پورتو افزود: طارمی زمانی که باید فداکار باشد، خودخواه است و زمانی که باید خودخواه باشد، فداکار و نوع دوست است! این بخشی از این لحظه است.کد خبر 5363263
41,بیژن ذوالفقار نسب در گفتگو با خبرنگار مهر، با اشاره به عدم انتخاب هیأت مدیره باشگاه پرسپولیس گفت: وقت بسیار زیادی برای این موضوع از سوی وزارت ورزش گذاشته شده است تا هیأت مدیره‌ای کارآمد برای باشگاه پرسپولیس نیز تعیین شود. قبول دارم این موضوع با تأخیر همراه شده است اما تمام تلاش ارکان اجرایی وزارت روی این موضوع است که هیأت مدیره کار آمد بتواند مشکلات را حل کند نه اینکه بخواهد بدهی سر سام آور به جای بگذارد.مشاور وزیر ورزش و جوانان با اشاره به حل نشدن مشکل پرداخت طلب گابریل کالدرون تاکید کرد: وقتی جزئیات قرارداد و رفتاری که با او شد را خواندم شوکه شدم. قراردادی که اینگونه پرسپولیس را به دردسر انداخت و برای حل آن هزاران راهکار در نظر گرفته شده است.وی بدون اشاره به اسم مدیرعامل پیشین پرسپولیس در دوران مربیگری کالدرون تاکید کرد: من واقعا نمی‌دانم چرا کسانی که خود را پرسپولیسی اصیل می‌دانند با رفتارهای مدیریتی خود کاری می‌کنند که هوادار حرص و جوش بخورد.ذوالفقار نسب راجع به حاشیه‌های به وجود آمده با توجه به صحبت‌های حمید سجادی وزیر ورزش نسبت به دیدگاه یحیی گل محمدی در خصوص انتخاب هیأت مدیره باشگاه تصریح کرد: من در جریان جزئیات این مصاحبه‌ها نیستم. تنها نکته‌ای که به آن اطمینان دارم احترام ویژه آقای سجادی وزیر ورزش به یحیی گل محمدی است.او ادامه داد: بدون شک انتخاب مدیریت برای کی مجموعه می‌تواند راهگشا باشد اما متأسفانه برخی‌ها می‌خواهند با استفاده از فضای مسموم نسبت به افراد موضع‌گیری کنند. قطعا عملکرد مربیان هر دو تیم استقلال و پرسپولیس برای هواداران دو تیم قابل احترام است و این مهم‌ترین موضوع برای هر دو باشگاه باید باشد. با این حال افرادی هستند که می‌خواهند مشکل تراشی کنند و واقعیت‌های موجود را بیان نکنند.ذوالفقار نسب در پایان خاطرنشان کرد: فوتبال باشگاهی ایران نشان داده است تفاوت فاحشی با تیم‌های درجه دوم و سوم آسیا دارد. موفقیت‌هایی که در سال‌های اخیر بخصوص پرسپولیس در رقابت‌های لیگ قهرمانان آسیا کسب شده است که نشان می‌دهد رسیدن به قله افتخارات در این بازی‌ها چندان دور از دسترس نیست.کد خبر 5362671
43,به گزارش خبرگزاری مهر به نقل از مرکز رسانه قوه قضائیه، ادامه جلسه دادگاه رسیدگی به سانحه پرواز PS۷۵۲ اوکراین با حضور متهمان، شکات، خانواده جان‌باختگان و وکلای آن‌ها به ریاست قاضی ابراهیم مهرانفر در دادگاه نظامی استان تهران، برگزار شد.در جلسه نخست دادگاه، فصل اول کیفرخواست پرونده قرائت و در خلال آن اسامی شکات، خلاصه شکایت و اظهارات شاکیان ایراد شد.در این دادگاه ده متهم از رده‌های نظامی مختلف حضور دارند و دارای ۵ وکیل هستند. شکات نیز دارای ۱۹ وکیل هستند.قاضی ابراهیم مهرانفر با قدردانی از همکاری و مساعدت اولیای دم و شکات پرونده، اظهار داشت: در پایان جلسه قبلی دادگاه که در هفته قبل تشکیل شد تعدادی از اولیای دم و وکلای شکات به نمایندگی از سایر شاکیان پرونده در جلسه‌ای با حضور هیأت قضائی شرکت کردند و در آن جلسه مقرر شد که ادامه کیفرخواست در این جلسه قرائت شود و پس از آن یک مهلت مقتضی و مناسب به شکات پرونده و وکلا داده شود تا ایرادات خود را به پرونده و نظر کارشناسی بیان دارند.وی بیان کرد: قرار است امروز ابلاغ کارشناسی از سوی دادسرا در مورد پرونده حاضر صورت گیرد و متعاقب آن فرآیندهای قانونی لازم انجام پذیرد.از حضور ۱۰ متهم نظامی در دادگاه تا عودت بخشی از پرونده به دادسراپس از آنکه با دستور قاضی، نماینده دادستان برای قرائت ادامه کیفرخواست در جایگاه حاضر شد، شکات و اولیای دم اعلام داشتند که ابتدا باید نقص پرونده رفع شده و پس از آن کیفرخواست قرائت شود؛ این اظهارات شکات در حالی بود که قاضی مهرانفر به آنها متذکر شد که به موجب تشریفات قانونی دادگاه، ابتدا باید کیفرخواست قرائت شود و پس از آن، استماع نظرات شکات صورت بگیرد.رئیس دادگاه در پاسخ به این اظهارات شکات و اولیای دم که معتقد بودند دادگاه براساس کیفرخواست صادره از ناحیه دادسرا عمل خواهد کرد، گفت: دادگاه یک مرجع بی طرف و عادل است و الزامی به قبول کیفرخواست صادره ندارد و پس از قرائت کیفرخواست و انجام بررسی‌های لازم ممکن است رأی به رد مندرجات کیفرخواست بدهد.قاضی مهرانفر یادآور شد: بخش مربوط به منع پیگرد در پرونده حاضر از سوی دادگاه واجد نقص دانسته شده و برای رفع ایراد به دادسرا عودت داده شده است. پس از رفع نقص، آن بخش از پرونده الحاق خواهد شد.در خلال جلسه دادگاه، برخی از شکات نسبت به نحوه جزئیات اطلاع رسانی صورت گرفته از جلسه نخست دادگاه، انتقاداتی را مطرح کردند.در پایان، قاضی گفت: زمان برگزاری جلسه بعدی دادگاه متعاقباً اعلام خواهد شد.کد خبر 5363034
46,به گزارش ایرناپلاس، بودجه سالانه یکی از مهم‌ترین اسناد و قوانین مالی کشور است که دولت، خانوارها و بخش خصوصی را تحت تأثیر قرار می‌دهد. دولت با تأکید بر اینکه بودجه ۱۴۰۱ بودجه‌ای عادلانه است، لایحه بودجه را در کمتر از ۱۰ روز آینده به مجلس خواهد برد.ایرناپلاس در گفت‌وگو با یک کارشناس مسائل اقتصادی، چهار اصلاح بودجه‌ای برای تحقق هدف عدالت در بودجه را مورد بررسی قرار داده است. «اصلاح نظام یارانه‌ای، اصلاح نظام مالیاتی، حذف مصارف غیره‌بهره‌ور در دستگاه‌های اجرایی و یکسان‌سازی حقوق و دستمزد کارکنان دولتی»، محورهای چهارگانه‌ای هستند که به گفته وحید شقاقی اقتصاددان و عضو هیات علمی دانشگاه خوارزمی می‌توانند بودجه عادلانه را محقق کنند.عدالت در توزیع یارانه انرژیشقاقی در این رابطه به ایرناپلاس گفت: اگر دولت می‌خواهد بودجه به سمت عدالت حرکت کند می‌تواند با چند مورد اصلاحات در لایحه بودجه سال آینده، به این هدف دست پیدا کند. نخستین اقدام برای عدالت‌محور شدن بودجه، اصلاح نظام یارانه‌ای کشور است.وی با یادآوری حجم بالای یارانه انرژی و توزیع ناعادلانه آن گفت: برآوردها نشان می‌دهد ماهانه ۲۶۰ هزار میلیارد تومان یارانه انرژی پرداخت می‌شود که رقم قابل توجه و انحراف بزرگی در تخصیص منابع کشور است. این حجم از منابع فقط به گروه اقلیت می‌رسد و اکثریت جامعه از آن محروم هستند.پیش از این، مرکز پژوهش‌های مجلس شورای اسلامی در گزارشی با عنوان «درباره یارانه انرژی در ایران» که در سال ۱۳۹۸ منتشر شد، به گزارشی از مؤسسه مطالعات بین‌المللی انرژی درباره سهم دهک‌های هزینه‌ای از یارانه گاز طبیعی، فرآورده‌های نفتی، بنزین و CNG استناد کرده بود که براساس آن، دهک اول یعنی کم‌درآمدترین گروه جامعه فقط ۵ درصد از کل یارانه انرژی در گروه‌های یادشده را دریافت می‌کنند.ایرناپلاس- توزیع یارانه انرژی و نسبت یارانه انرژی به مصرف خانوار در دهک‌های درآمدی خانوارهای دهک دهم یعنی خانوارهای با درآمد بالا، بیشترین دریافت‌کننده یارانه انرژی در ایران هستند. سهم دهک اول درآمدی یعنی خانوارهای کم‌درآمد از یارانه انرژی، تقریباً یک سوم دهک دهم است آن هم در حالی که یارانه انرژی در خانوارهای دهک‌های پایین درآمدی، بخش بیشتری از هزینه کل خانوار را در مقایسه با دهک‌های بالای درآمدی، پوشش می‌دهد.این در حالی است که دهک دهم یعنی پردرآمدترین گروه جامعه، حدود ۱۵ درصد از یارانه انرژی در این گروه‌ها را دریافت کرده‌اند و سهم این دهک در مقایسه با دهک اول، حدود سه برابر بوده است. بر این اساس می‌توان گفت توزیع یارانه انرژی در کشور عادلانه نیست و دولت می‌تواند با اصلاح نظام یارانه انرژی در لایحه بودجه سال ۱۴۰۱، یک گام به سمت بودجه عدالت‌محور بردارد.اصلاح نظام مالیاتیشقاقی، گام دوم برای عدالت‌محور شدن بودجه را اصلاح نظام مالیاتی دانست و گفت: نظام مالیاتی کشور غیرعادلانه و دچار انحراف از سیاست‌های عدالت‌محور است. فرار مالیاتی و معافیت‌های مالیاتی غیرضروری در کنار پایه‌های مالیاتی نامناسب، از ویژگی‌های کنونی نظام مالیاتی هستند. بنابراین ساماندهی معافیت‌های مالیاتی، کاهش فرار مالیاتی و تعریف پایه‌های مالیاتی جدیدی که گروه‌های ثروتمند را هدف قرار می‌دهد؛ از اقدامات لازم در این زمینه هستند.برآوردهای متفاوتی از فرار مالیاتی در ایران وجود دارد. یکی از آخرین اظهارنظرهای مقام‌های رسمی درباره فرار مالیاتی در کشور، در همایش نقد و بررسی طرح قانونی مالیات بر عایدی سرمایه مطرح شد که تابستان امسال در وزارت امور اقتصادی و دارایی برگزار شده بود. امیدعلی پارسا رئیس وقت سازمان امور مالیاتی کشور در این همایش، میزان فرار مالیاتی را ۱۰۰ هزار میلیارد تومان بیان کرد که ۵۰ درصد آن ناشی از فرار مالیاتی و بقیه ناشی از اجتناب مالیاتی است. علاوه بر این، ارزش معوقه‌های مالیاتی نیز ۳۷۰ هزار میلیارد تومان اعلام شد.ادغام دستگاه‌های موازی و یکسان‌سازی حقوق و دستمزدبه گفته شقاقی، سومین گام برای داشتن بودجه‌ای عادلانه، جلوگیری از مصارف غیر بهره‌ور در دستگاه‌های اجرایی کشور  است. اکنون دستگاه‌های بسیاری با مأموریت‌های موازی مشغول به‌کار هستند که ادغام آنها می‌تواند از اتلاف منابع جلوگیری کرده و تخصیص منابع را از مسیر کاهش هزینه‌های زائد و غیر ضروری، هدفمند کند.وی، گام چهارم برای عدالت‌محوری در بودجه را کاهش شکاف حقوق و دستمزد در دستگاه‌ها و بین دستگاه‌ها در سطوح مختلف دانست و گفت: می‌توان با سیاست‌های یکسان‌سازی حقوق و دستمزد و حذف پرداخت‌های بسیار بالا، نظام پرداخت حقوق و دستمزد را که بخش قابل توجهی از هزینه‌های جاری بودجه را به خود اختصاص می‌دهد، اصلاح و از این مسیر، هدف بودجه عادلانه محقق کرد.
48,به گزارش روز دوشنبه ایرنا از روابط عمومی و اطلاع‌رسانی وزارت ارتباطات و فناوری اطلاعات، «عیسی زارع‌پور»  وزیر ارتباطات و فناوری اطلاعات، به مناسبت هفته بسیج با جمعی از فرماندهان و اعضای مرکز بسیج وزارت ارتباطات و فناوری اطلاعات، شرکت‌ها و سازمان‌های تابعه دیدار کرد.زارع‌پور ضمن تبریک هفته بسیج و گرامی‌داشت یاد و خاطره مجاهدت‌ها و ایثارگری‌های بسیجیان در دوران دفاع مقدس و در طول سال‌های فعالیت از زمان تشکیل آن به‌فرمان بنیان‌گذار انقلاب تا به امروز گفت: بسیجیان تاکنون ثابت کرده‌اند که می‌توانند گره‌گشای بسیاری از مشکلات کشور باشند که نمونه‌های آن را در دوران دفاع مقدس، دوران سازندگی و این اواخر در مبارزه با ویروس کرونا شاهد بودیم.وی در ادامه با اشاره به‌ ضرورت تمرکز بر حل مشکلات اقتصادی، افزود: در شرایط کنونی نیز بسیج و بسیجیان می‌توانند گره‌گشای مشکلات اقتصادی کشور باشند و در مجموع کلید حل بسیاری از مشکلات کشور داشتن روحیه بسیجی است.وزیر ارتباطات با بیان اینکه روحیه بسیجی سه ویژگی شاخص دارد، گفت: نخستین ویژگی روحیه بسیجی، کار و تلاش مجاهدانه شبانه‌روزی است. هر جا کار و مأموریتی باشد باید بسیجیان حضور فعال و پررنگ پیدا کنند و با روحیه بسیجی آن را به‌صورت شبانه‌روزی و در کوتاه‌ترین زمان ممکن به سرانجام برسانند.زارع‌پور با تأکید بر اینکه کار عالمانه و متخصصانه و با برنامه ریزی ویژگی دوم روحیه بسیجی است، اضافه کرد: بسیجیان اگر در عرصه‌ای حضور پیدا می‌کنند باید عالمانه، متخصصانه و با برنامه ریزی مدبرانه باشد. بسیجی باید در کارش الگو باشد و وظیفه اداری و تخصصی خود را به بهترین شکل ممکن انجام دهد. خلوص نیت و کار برای رضای خدا هم سومین ویژگی شاخص روحیه بسیجی است.وی با بیان اینکه این سه ویژگی باید در بسیجیان متبلور شود چراکه این روحیه بسیجی می‌تواند کلید حل مشکلات کشور باشد، گفت: ماموریت اصلی مرکز بسیج وزارت ارتباطات و فناوری اطلاعات هم باید ترویج این روحیه در بدنه وزارت ارتباطات باشد و آن را تبدیل به فرهنگ در وزارتخانه کند که اگر این فرهنگ جا بیفتد خودبه‌خود همه مشکلات مردم در وزارت ارتباطات حل می‌شود. مردم به دنبال حل مشکلات هستند و اگر ببینند خادمانشان به دنبال حل مشکلاتشان هستند اعتمادشان به‌نظام مقدس جمهوری اسلامی بیشتر می‌شود.وزیر ارتباطات در ادامه با اشاره به ‌ضرورت تجلی روحیه بسیجی برای کمک به توسعه ارتباطات در اقصی نقاط کشور گفت: ما امروز در این جلسه از شما تقاضا داریم که برای حل مشکلات ارتباطی در نقاط دور افتاده و بویژه حل مشکلات ارتباطات در روستاهای کشور وارد میدان شوید.وی افزود: از مجموع حدود ۴۰ هزار روستای بالای بیست خانوار کشور، بیش از ۵ هزار روستا فاقد هر نوع ارتباطی هستند که مشکلات بسیار زیادی را برای هموطنان، مخصوصا در شرایط شیوع کرونا که استفاده از بسترهای ارتباطی به ضرورتی اجتناب ناپذیر تبدیل شده، ایجاد کرده است. بسیج می تواند ضمن کمک جدی و تخصصی در توسعه دسترسی ارتباطات روستایی، در پایش کیفیت ارتباطات در همه روستاها و تلاش برای برقراری ارتباطات در روستاهای فاقد ارتباط کمک کند.زارع‌پور افزود: هر بسیجی با روحیه جهادی می‌تواند مأمور برقراری ارتباط در چند روستای بالای ۲۰ خانوار باشد و تا به نتیجه رسیدن کار در کوتاه‌ترین زمان ممکن، از کار و تلاش دست برندارد. این اقدامات است که می‌تواند ما را در بین مردم به‌عنوان بسیجی معرفی کند.وی ادامه داد: بنابراین پیشنهاد می‌کنم با مجری ارتباطات روستایی وزارت ارتباطات کارگروهی را تشکیل دهید تا در سراسر کشور توسعه ارتباطات تحت پوشش بسیج قرار گیرد و چند هزار نیروی بسیج وزارت ارتباطات تبدیل به چند هزار نیروی مجری ارتباطات روستایی شوند.وزیر ارتباطات همچنین ضمن استقبال از پیشنهاد یکی از اعضای جلسه برای تشکیل هیات‌های اندیشه‌ورز برای مشارکت بسیجیان در اجرای شبکه ملی اطلاعات، افزود: بسیج می تواند با تشکیل هیات‌های اندیشه‌ورز در موضوعات مورد نیاز شبکه ملی اطلاعات، مجری شبکه ملی اطلاعات را یاری رساند.در ابتدای این جلسه هم کارت عضویت بسیج وزیر ارتباطات و فناوری اطلاعات صادر و تقدیم شد و سپس تعدادی از فرماندهان مرکز بسیج، به نمایندگی از ۱۰ هزار و ۶۶۲ بسیجی وزارت ارتباطات در استان تهران، گزارشی از عملکرد، اقدامات و برنامه‌های خود ارائه کردند.
53,درخواست آلمان از کنگره آمریکا برای توقف افزایش تحریم‌های روسیهبه گزارش خبرگزاری مهر به نقل از آکسیوس، بر اساس اسناد محرمانه سفارت آلمان در واشنگتن که روز یکشنبه به دست اکسیوس رسیده، دولت آلمان از کنگره آمریکا خواسته است تا تحریم‌های جدیدی علیه نورد استریم ۲ اعمال نکند، زیرا چنین اقدامی به شراکت ترانس آتلانتیک آسیب می‌رساند.بر اساس این گزارش، در این اسناد آمده است: «ما نگران هستیم که اقدام مجدد و یکجانبه ایالات متحده و کنگره این تلاش مشترک را تضعیف کند و به طور جدی وحدت فرا آتلانتیک در مورد روسیه را تضعیف کند.در همین حال، رسانه‌های غربی معتقدند که پروژه نورد استریم ۲ سیاست‌های آلمان در قبال روسیه را نرم نکرده است. آلمان متقاعد شده است، تا زمانی که خط لوله گاز نورد استریم ۲ از خاک اوکراین عبور کند، هیچ تهدیدی برای این کشور ایجاد نخواهد کرد.آکسیوس همچنین در بخش دیگری از گزارش خود در خصوص سند به دست آمده نوشته است که آلمان امکان تعلیق مجموعه‌ای از نشست‌های سیاسی دوجانبه و فرمت های جداگانه همکاری را برای جلوگیری از روسیه در راستای استفاده از منابع انرژی در توسعه تسلیحات را رد نمی‌کند.
57,زن فضانورد چینی از زمین عکس گرفتبه گزارش خبرگزاری مهر به نقل از اسپیس، وانگ یاپینگ، ژای ژیگانگ و یی گانگ فو همراه فضاپیمای شنژو ۱۳ به ماژول تیان هه سفر کردند.این فضانورد چینی در ۱۸ نوامبر عکسی از دریاچه کوینگ های ثبت کرده. این دریاچه در یونسکو ثبت شده و از اهمیت بین المللی برخوردار است.ژیگانگ و یی گانگ فو نیز تصاویری از یاپینگ ثبت کرده‌اند که وی را در حالت شناور در ماژول تیان هه نشان می‌دهد.او نخستین زن فضانورد چینی است که پیاده روی فضایی انجام داده و پیش بینی می‌شود طی مأموریت ۶ ماهه خود در فضا یک بار دیگر این عملیات را انجام دهد.
58,اظهارات جنجالی در لیگ برتر فوتسال/برای قهرمانی داوری هم لازم است!به گزارش خبرنگار مهر، در یکی از بازی های هفته دوازدهم لیگ برتر فوتسال امروز یکشنبه تیم سن ایچ ساوه در اصفهان برابر گیتی پسند با نتیجه ۳ به ۴ شکست خورد و از رسیدن به صدر جدول بازماند.این بازی به ویژه در دقایق پایانی نیمه دوم جنجالی شد و اعتراضات به قضاوت داور از سوی نیمکت نشینان تیم سن ایچ اوج گرفت؛ تا جایی که داور به دو عضو کادر فنی سن ایچ کارت قرمز داد و محسن حسن زاده سرمربی سن ایچ هم کارت زرد گرفت.حسن زاده در پایان این مسابقه، با انتقاد از عملکرد داور گفت: بازی خیلی خوب و پرهیجانی بود ولی داور یک مقدار زیبایی مسابقه را تحت تاثیر قرار داد. یکی از بازی هایی بود که سوت داور در مسابقه تاثیرگذار بود.سرمربی تیم سن ایچ افزود: در مصاحبه های قبل هم گفته بودم برای قهرمانی فاکتورهای زیادی لازم است از جمله این مسائل (داوری) که ما در آن ضعف داریم. با تمام تلاشی که بچه های ما می کنند، ولی اینطور حقمان ضایع می شود. این کار درست نیست و در بلندمدت فوتسال ما ضربه می خورد چرا که مسائل فنی و کیفیت بازیکنان از بین می رود.حسن زاده که به صورت زنده با شبکه اصفهان گفتگو می کرد، یادآور شد: در نیمه دوم سه بازیکن ما یعنی رستمی، علیرضا جوان و ندری مصدوم شدند و با ۶ نفر بازی کردیم. این باعث شد بازیکنانمان تمرکز نداشته باشند و خطا بدهند که داور هم سخت گیرانه عمل کرد.همچنین محمد کشاورز سرمربی تیم گیتی پسند بعد از این مسابقه گفت: بازی خیلی خوب و سراسر تاکتیکی بود. مستحق برد بودیم. در نیمه دوم خوب کارکردیم و به جز چهار پنج دقیقه آخر بازی که کمی عقب نشستیم، بر حریف مسلط بودیم.وی با بیان اینکه این کیفیت را از تیم سن ایچ توقع داشته است، افزود: سه پنالتی نقطه دوم از دست دادیم که به هر حال این اتفاقات پیش می آید. بازیکنان ما تلاششان را کردند.سرمربی تیم فوتسال گیتی پسند در پایان گفت: نیمه اول بازی پایاپایی بود. در نیمه دوم بازی را بهتر شروع کردیم و تیم حریف را تحت فشار گذاشتیم. مالکیت توپ به جز پنج دقیقه آخر برای ما بود. از کیفیت فنی خودمان راضی هستم. کسانی که بازی را تماشا کردند از آن لذت بردند.
59,اردوی تیم ملی دوچرخه سواری در قشم برپا می‌شودبه گزارش خبرنگار مهر، اولین مرحله اردوی تدارکاتی تیم ملی استقامت امید و بزرگسالان (آقایان و بانوان) به منظور حضور در مسابقات قهرمانی آسیا و بازی‌های آسیایی از تاریخ ۱۴ آذر ماه لغایت ۳ دی ماه با رعایت دستورالعمل‌های بهداشتی و انجام تست کرونا در منطقه آزاد قشم برگزار می‌شود.اسامی ملی پوشان دعوت شده به این اردو به شرح زیر است:سعید صفر زاده، محمد گنج خانلو، بهنام آرین، بهنام خلیلی خسرو شاهی، امیر حسین جمشیدیان، مهدی ناطقی، حسن سیف الهی (در بخش بزرگسالان) و کیارش نادری، نیما ناطقی، علی لبیب، آیدین علیاری، مهدی آقا کاشی، رامیار قوامی، مسعود خاکی، امیر حسین محمدی، و سینا امیرلی در بخش (امید) نفراتی هستند که در بخش آقایان به این اردو دعوت شدند.در بخش بانوان هم ماندانا دهقان، سمیه یزدانی، ساجده سیاحیان، ریحانه خاتونی، فروزان عبدالهی عرب، فاطمه یوسفی، غزاله درخشان، پانته‌آ قلی پور، و ستاره زرگر در بخش بزرگسالان نفرات دعوت شده به این اردو هستند.این اردو زیر نظر محمود پراش به عنوان مربی، دلارام ذاکرانی و علیرضا زینلی کمک مربی، سعید فقیه سرپرست و اکبر فعال مکانیک برگزار خواهد شد.
64,داوید دخیا پس از ارسال کرنر دچار مصدومیت شد، اما داور دیر متوجه این مشکل شد و زمانی سوت خود را به نشانه توقف بازی زد که توپ درون دروازه جای گرفته بود، به همین جهت پس از مشورت با تیم داوری گل به سود آرسنال به ثبت رسید.
72,احمد معظمی معتقد است که سکانس خودکشی اینفلوئنسر اینستاگرامی در سریال «سرجوخه» بر اساس شخصیت خاصی نوشته نشده و می‌تواند به دنیا جهانبخت هم ارتباط داشته باشد.
88,مهاجم فرانسوی تیم فوتبال پاری‌سن‌ژرمن در اظهارنظری معنادار به تمایل خود برای بازی در رئال مادرید اشاره‌ای غیرمستقیم داشت.به گزارش خبرگزاری تسنیم، آینده کیلیان امباپه یکی از داغ‌ترین سوژه‌های دنیا فوتبال بوده و هست. مهاجم فرانسوی پاری سن‌ژرمن آخرین فصل قراردادش با این تیم را سپری می‌کند و تا الان خبری از تمدید آن نبوده و به نظر هم نمی‌رسد که تا پایان فصل چنین اتفاقی رخ دهد. گفته می‌شود که او نمی‌‌خواهد به بازی در PSG‌ ادامه دهد و در پایان فصل پارک دو پرنس را برای پیوستن به رئال مادرید ترک خواهد کرد. اگر این چنین باشد او ماه آینده با بازگشایی بازار نقل و انتقالات می‌تواند مذاکرات اولیه خود را با رئالی‌ها انجام دهد، بدون آنکه PSG بتواند مانعی سر راهش قرار دهد.
94, در شرایطی که آمارها روند کاهشی نرخ ابتلای روزانه را نشان می‌دهد اما بازگشت رنگ قرمز کرونایی به نقشه ایران نشان می‌دهد خطر در کمین است و ظاهرا دوباره زنگ خطر پیک جدید به صدا درآمده است.
99,حسین علیزاده در آیین نکوداشت محمدرضا شجریان که همزمان با گشایش نمایشگاه «نغمه مانا» صورت گرفت، در اظهاراتی عجیب گفت: محمدرضا شجریان در قلب مردم جای دارداما انگار قلب گروهی از مردم سیاه است که شجریان در آن جا نمی‌گیرد!
100,همزمان با معرفی صدری به عنوان مدیرعامل پرسپولیس؛اعتراض مشترک بازبکنان پرسپولیس به مشکلات مالیاعتراض مشترک بازبکنان پرسپولیس به مشکلات مالیبازیکنان پرسپولیس با انتشار بیانیه ای در شبکه های اجتماعی اعتراض خود نسبت به عدم پرداخت مطالباتشان را بیان کردند.به گزارش خبرنگار مهر، پس از انتشار خبر مصوبه هیئت مدیره باشگاه پرسپولیس مبنی بر انتخاب مجید صدری به عنوان مدیرعامل سرخپوشان، بازیکنان و اعضای کادر فنی با انتشار بیانیه ای مشترک نسبت به بدقولی‌های باشگاه واکنش نشان دادند.در بخشی از این بیانیه مشترک آمده است:«درباره قول‌هایی که همیشه داده اما عمل نشد باید حرف زد. رقبا با بهترین امکانات آماده مقابله با ما می‌شوند اما ما همیشه باید از مشکلات مالی و کمبود امکانات حرف بزنیم. این عدالتی نیست که ما در ورزش به دنبال آن بودیم حالا شما همه این مشکلات همیشگی را بگذارید کنار بازیکنانی که در این سال‌ها از ما جدا شدند تا متوجه شوید چه شرایط سختی را سپری می‌کنید. در این بیانیه به نظر می‌رسد بازیکنان و اعضای تیم علاوه بر نارضایتی از عملکرد صدری نسبت به تأخیر وزارت ورزش در اعلام مدیرعامل باشگاه و به تبع آن حل مشکلات این تیم اعتراض دارند.بیانیه مشترک پرسپولیس در حالی منتشر شده که سرخپوشان کمتر از ۲۴ ساعت دیگر باید مقابل نفت مسجد سلیمان بازی کنند.دیدار تیم‌های فوتبال پرسپولیس و نفت مسجد سلیمان ساعت ۱۸ دوشنبه هفته جاری در ورزشگاه آزادی بدون حضور تماشاگر برگزار می‌شود.
104,بررسی نقاط تاریک کارنامه اپل/ آسیب پذیری محصولات و جاسوسیبررسی نقاط تاریک کارنامه اپل/ آسیب پذیری محصولات و جاسوسیمرور کارنامه اپل در طول سالهای فعالیتش نشان می دهد، این شرکت فناوری در حوزه های مختلفی از فرار مالیاتی گرفته تا شرکت در برنامه های جاسوسی، مورد انتقاد کاربران و متخصصان حوزه فناوری است.به گزارش خبرنگار مهر؛ اپل در حال حاضر یکی از با ارزش ترین شرکت‌ها و برندهای جهان در عرصه فناوری است و اغلب به عنوان یکی از پیشگامان نوآوری در دره سیلیکون شناخته می‌شود. بنابراین مانند هر شرکت فناوری بزرگ دیگری، وقوع طیف گسترده‌ای از تخلفات و رسوایی‌های بزرگ، برای این شرکت نیز مانند رقبایش، امری دور از ذهن نیست.اپل بر خلاف همتایان فعال خود در عرصه تبلیغات یعنی گوگل و فیسبوک، یک شرکت فناوری تولیدکننده سخت افزار به شمار می‌رود. بر اساس آمار، این شرکت حجم بالایی از درآمد خود را از راه فروش محصولات سخت افزاری چون آیفون، آیپد و رایانه‌های مک به دست می‌آورد. این شرکت از همین حیث، دارای مدل تجاری و اقتصادی متفاوتی نسبت به دیگر شرکت‌های بزرگ فناوری آمریکا است. این شرکت که در طول سال‌های فعالیت خود، معمولاً نسبت به خروج از راهبرد اساسی خود، یعنی فروش سخت افزار بی رغبت بوده است، یکی از دو شرکت بزرگ فعال در بازار تلفن همراه به شمار می‌رود. اپل علاوه بر تمرکز در حوزه فروش سخت افزار به بازار پخش موسیقی، فروش اپلیکیشن، کتاب‌های دیجیتال و سرویس‌های پخش ویدئو نیز وارد شده است. طیف گسترده فعالیت‌های شرکت یاد شده، سبب وقوع رسوایی‌های متعدد در حوزه‌های مختلف شده است که در ادامه به بررسی برخی از یان رویدادها می پردازیم.رفتار ضدرقابتی و غیراخلاقی در تجارتاپل در طول سال‌های فعالیت خود، بارها به خاطر رفتارهای انحصارگرایانه در بازار قطعات رایانه‌ای و دیجیتال مورد انتقاد شدید جامعه کارشناسان و کاربران قرار گرفته است. این شرکت در مدل‌های جدید رایانه‌های مک بوک و برخی تجهیزات الکترونیکی خود، با ارائه اَشکال اختصاصی و غیرقابل تعویض قطعات، امکان پشتیبانی فنی سایر شرکت‌ها و تعمیرات جزئی دستگاه‌های خود را از بین برده است. این بدین معنا است که مصرف کنندگان محصولات اپل در اکثر مواقع مجبور هستند برای تعویض یا تعمیر محصول معیوب خود، فقط به نمایندگی‌ها و فروشگاه‌های اختصاصی این شرکت، مراجعه کنند. به عقیده بسیاری از کارشناسان حوزه سخت افزار، مدل‌های سال ۲۰۱۲ به بعد محصولات شرکت اپل، یکی از غیرقابل تعمیرترین انواع تجهیزات دیجیتال موجود در بازار هستند.این قبیل اقدامات انحصارگرانه در سایر خدمات اپل مانند سرویس موسیقی و فروشگاه آیتونز نیز مشهود است. این شرکت فروش و امکان استفاده از موسیقی‌های خریداری شده در آیتونز را صرفاً به تجهیزات مختص برند خود، محدود ساخته است. مدیران این شرکت، علاوه بر این، استفاده مشتریان خود از برخی خدمات شرکت‌های دیگر مانند ادوبی فلش و گوگل ویس را نیز به منظور اجبار کاربران به استفاده از خدمات جانبی اختصاصی خود، بر روی پلتفرم هایشان غیر ممکن ساخته‌اند.فرار از پرداخت مالیاتسازنده آیفون از اواخر دهه ۸۰ میلادی با استفاده از روش‌های مختلف به یکی از بزرگ‌ترین شرکت‌های دارای فرار مالیاتی گسترده در جهان، بدل شده است. بر اساس تحقیقات صورت گرفته، این شرکت نیز مانند دیگر شرکت‌های فناوری سیلیکون ولی مثل فیسبوک و گوگل، سود خود را از طریق شرکت‌های تابعه به کشورهایی با قوانین ساده مالیاتی مثل ایرلند، هلند، لوکزامبوگ و کشورهای حوزه کارائیب منتقل می‌کند.به عنوان مثال بر اساس آمار، اپل در سال ۲۰۰۴ بیش از یک سوم درآمد جهانی خود را از طریق شرکت‌های اقماری صوری به ایرلند هدایت کرده است. استفاده از این روش، در سال ۲۰۱۰ میزان مالیات پرداختی اپل را به حدود ۲ درصد از سود خالص این شرکت کاهش داده است.تحقیقات صورت گرفته نشان می‌دهد که این روند تا به امروز ادامه داشته است. شرکت اپل حدود ۱۰۲ میلیارد دلار از سرمایه خود را برای به حداقل رساندن مالیات پرداختی در خارج از ایالات متحده نگهداری می‌کند.ناکارآمدی در تأمین امنیت اطلاعاتاگرچه سیستم عامل مورد استفاده از سوی شرکت اپل، به واسطه تعداد کم کاربران به نسبت اندروید و دارا بودن سهم کمتری از بازار تلفن همراه و رایانه‌های شخصی، بدافزارهای خطرناک شناخته شده کمتری نسبت به دیگر سیستم عامل‌ها دارند؛ اما گزارش شرکت‌های امنیتی بزرگ جهان از روند افزایش آسیب پذیری محصولات اپل از سال ۲۰۰۳ تا به امروز حکایت دارد. این در حالی است که شرکت اپل در طول این سال‌ها همواره با تاکید بر امنیت بالای محصولات خود، به عنوان یک استراتژی بازاریابی، فروش تولیداتش را افزایش داده است.به عنوان مثال، در ماه سپتامبر سال میلادی جاری، اخباری مبنی بر آسیب پذیری کاربران دستگاه‌های اپل در برابر جاسوس افزار پگاسوس و شناسایی یک نقص امنیتی در سیستم عامل این شرکت منتشر شد.کارشناسان امنیتی آزمایشگاه امنیت سایبری سیتیزن، طی تحقیقات خود، دریافتند که مشتریان دولتی شرکت اسرائیلی پگاسوس، می‌توانند با استفاده از آسیب پذیری یاد شده، به همه دستگاه‌های اپل نفوذ کرده و آنها را هک کنند.اگرچه این آسیب پذیری شناسایی و به سرعت وصله امنیتی مناسب برای رفع آن به کاربران اپل عرضه شد، اما باید این حقیقت را پذیرفت که چنین نواقص امنیتی برجسته ای همیشه با سرعت، کشف نمی‌شوند.تخریب محیط زیستآسیب‌های زیست محیطی، چالش دیگری است که شرکت اپل در سال‌های اخیر همواره با آن مواجه بوده است. مسئله وجود مواد شیمیایی سمی پایدار در محصولات شرکت اپل و تولید این قبیل پسماندها در خلال فرایند تولید، همواره از سوی فعالان محیط زیست، مورد شدیدترین انتقادات بوده است.مؤسسه صلح سبز، در تاریخ ۲۱ آوریل سال ۲۰۱۱ طی گزارشی اعلام کرد که مراکز داده متعلق به شرکت اپل و دیگر غول‌های فناوری، حدود ۲ درصد از کل برق تولیدی جهان را مصرف می‌کنند و این میزان به صورت مداوم در حال افزایش است. علاوه بر این بسیاری از دیگر مؤسسات و نهادهای فعال حوزه محیط زیست، در خلال همان سال نسبت به آثار مخرب فعالیت شرکت اپل بر محیط زیست، ابراز نگرانی کردند.همکاری با آژانس امنیت ملی آمریکابر اساس اسناد افشا شده توسط گاردین و واشنگتن پُست در مورد آژانس امنیت ملی ایالات متحده آمریکا در سال ۲۰۱۳، اپل جزو شرکت‌های حاضر در پروژه جاسوسی این سازمان امنیتی، موسوم به «پریزم» است. پریزم نام رمز یک برنامه جاسوسی است که آژانس امنیت ملی ایالات متحده آمریکا آن را در سال ۲۰۰۷ آغاز کرد و هدف آن گردآوری داده‌های مربوط به ارتباطات اینترنتی ساکنان غیر آمریکایی این کشور از طریق چندین شرکت بزرگ ارائه دهنده خدمات اینترنت است.دولت ایالات متحده پس از انتشار این خبر و به خاطر فشار شدید افکار عمومی، وجود چنین پروژه‌ای را رسماً تأیید کرد.بر اساس اسناد فاش شده، شرکت‌های حاضر در این طرح، دسترسی سرورهای خود را به طور کامل در اختیار آژانس امنیت ملی قرار داده بودند. این در حالی است که مدیران اپل، هرگز این ادعا را نپذیرفتند و همواره هرگونه همکاری و حضور در این برنامه را منکر شدند.وضعیت اسفبار کارگران کارخانه چینی اپلوضعیت کارگران چینی حاضر در کارخانه‌های برون مرزی اپل، همواره یکی از نقاط برجسته انتقاد از مدیران این شرکت بوده است. بر اساس گزارش‌های منتشر شده در مورد واحدهای تولیدی شرکت اپل در چین، کارخانه‌های این شرکت، محیطی ناامن و خطرناک برای کارگران محسوب می‌شود.شرکت اپل در سال ۲۰۱۱ و پس از خودکشی ۱۴ کارگر شرکت فاکس کان، تولید کننده محصولات اپل در چین، اقدام به تدوین دستورالعمل ایمنی و استانداردسازی محیط کار در این کارخانه‌ها کردند.این در حالی است که بی بی سی طی تحقیقات بعدی خود در سال ۲۰۱۴، از عدم اجرای استاندارهای یاد شده و تداوم شرایط نامساعد کاری، خبر داد.بر اساس گزارش‌های منتشر شده در این مورد، اضافه کاری‌های اجباری، خوابگاه‌های غیراستاندارد و روزهای کاری پر استرس و طاقت فرسا، تنها گوشه‌ای از شرایط دشوار کارگران تولید کننده اپل در چین، محسوب می‌شود.ایرادات متعدد در طراحی محصولاتعلاوه بر موارد ذکر شده، افت کیفیت و وجود ایرادات متعدد در محصولات این شرکت نیز، یکی دیگر از موضوعاتی است که سبب انتقاد بسیاری از مصرف کنندگان محصولات این شرکت شده است. تلفن‌های همراه هوشمند اپل در سال‌های اخیر، بارها با مشکلات طراحی و سخت افزاری چون نرمی و شکنندگی بدنه، ایرادات صفحه نمایشگر و نواقص فنی در دوربین روبه‌رو شده‌اند.روزهای سخت پیش روی اپلاگرچه اپل در طول سال‌های فعالیت خود، همواره روند رو به رشد و تکاملی ر طی کرده است، اما برخی از متخصصان بر این باور هستند که ظهور رقبای جدیدی چون هوآوی و شیائومی، می‌تواند چالشی جدی بر سر راه تداوم روند موفقیت این برند تجاری محسوب شود. از سوی دیگر، رسوایی‌های پی در پی این شرکت، سبب افزایش بدبینی نسبت به عملکرد آن در سال‌های اخیر شده است. بی شک این شرکت برای تداوم حضور پررنگ خود در بازار تلفن همراه و تجهیزات رایانه‌ای، به راهبردی مدون و کلان برای مقابله با شرکت‌های رقیب نوظهور و بهبود کیفیت محصولات خود در جنبه‌های مختلف، نیازمند است.
106,تولید نور فشرده نانوالکترونیک را متحول می کندتولید نور فشرده نانوالکترونیک را متحول می کندمحققان می گویند با استفاده از نور فشرده می توان انقلابی در صنعت الکترونیک ایجاد کرده و محصولات زیبا و قدرتمندی را در ابعاد نانو تولید و روانه بازار کرد.به گزارش خبرگزاری مهر به نقل از انگجت، یکی از مشکلات فعلی محصولات الکترونیک کوچک آن است که ابعاد محدود آنها موجب می‌شود تا نتوانند نور زیادی را منعکس کنند و لذا ظاهر مناسبی ندارند.پژوهشگران دانشگاه یوسی ریورساید برای حل این مشکل از فناوری خاصی برای فشرده کردن نور لامپ تنگستن در محدوده‌ای ۶ نانومتری و در انتهای یک نانوسیم نقره‌ای بهره گرفته‌اند.این تحول به دانشمندان امکان می‌دهد به جای اینکه مجبور باشند به ارتعاشات مولکولی بسنده کنند، تصاویر رنگی را در سطح بی سابقه تولید کنند. برای تکمیل این طرح محققان از یک ابزار برای فوکوس فوق‌العاده که از آن برای اندازه‌گیری ارتعاشات نیز استفاده می‌شود برای شناسایی سیگنال‌ها در کل یک طیف مرئی استفاده کردند.بر همین اساس، نور در یک مسیر مخروطی مانند چراغ قوه حرکت می‌کند و وقتی به محدوده شش نانومتری می‌رسد تصاویر رنگی در نانولوله‌های کربنی تولید می‌کند.این حد از توانایی برای فشرده سازی نور و تولید تصاویر رنگی به تولیدکنندگان نیمه‌رساناها امکان می‌دهد نانو مواد یکنواخت‌تری تولید کنند که در تراشه‌ها و سایر دستگاه‌های دارای تراکم بالا قابل استفاده است.نور فشرده همچنین می‌تواند درک بشر از نانو الکترونیک، اپتیک کوانتومی و سایر زمینه‌های علمی را بهبود ببخشد.
107,ساخت غشاهای نانولیفی با صدف دریایی و بابونه توسط محققان کشورساخت غشاهای نانولیفی با صدف دریایی و بابونه توسط محققان کشورمحققان کشور موفق به ساخت غشاهای نانولیفی چند لایه با استفاده از عصاره های گیاهی و صدف دریایی به عنوان زخم پوش شدند.به گزارش خبرگزاری مهر به نقل از دانشگاه صنعتی امیرکبیر، مهوش شکراللهی دانش آموخته دانشگاه صنعتی امیرکبیر در رشته نانوتکنولوژی دانشکده نساجی و مجری طرح « تهیه و ارزیابی غشاهای نانولیفی چندلایه بر پایه کیتوسان/پلی کاپرولاکتون(PCL) به منظور استفاده در کاربردهای زیستی» گفت: هر ساله در جهان، میلیون‌ها نفر از مردم، به دلایل مختلف، از جمله بیماری‌های زنان و زایمان، سزارین، برداشت تومور، بروز فتق، ارتوپدی، قلب، چشم، گوش، حلق و بینی تحت عمل جراحی قرار می‌گیرند.وی افزود: چسبندگی بافت‌های بدن پس از عمل جراحی، یک پیامد نامطلوب و یک چالش بزرگ در عرصه‌های بالینی به شمار می‌رود و تشکیل رشته‌های لیفی بین محل‌های آسیب دیده و بافت‌ها یا اندام‌های مجاور در واکنش به تروما، ایسکمی، خون‌ریزی و اجسام خارجی موجب چسبندگی بافتی در بسیاری از بخش‌های بدن خواهد شد.وی در خصوص هدف پروژه گفت: هدف کلی این پژوهش، طراحی و ساخت غشاهای نانولیفی چند منظوره‌ای با ساختار چندلایه بوده است، به گونه‌ای که هر یک از لایه‌های تشکیل دهنده بتوانند مشکلات غشاهای ضد چسبندگی تجاری نظیر عدم حضور داروهای ضد چسبندگی، خواص مکانیکی نامناسب و عدم ثبات ابعادی، عدم قابلیت تثبیت غشا در محل بدون نیاز به بخیه، تخریب پذیری نامناسب، ایجاد عفونت و پاسخ‌های التهابی را برطرف کنند.وی با تاکید بر اینکه در کنار اهمیت قابلیت ضد چسبندگی غشاهای نانولیفی، عدم استفاده از نخ‌های بخیه برای تثبیت غشا در محل جراحت امری مهم به شمار می‌رود، بیان کرد: یکی از اهداف مهم این پژوهش، استفاده از چسب زیستی الهام گرفته از صدف دریایی در تثبیت غشاهای ضد چسبندگی ساخته شده / تجاری و کمک به فرآیند ترمیم دیواره شکمی بوده است که برای نخستین بار در این رساله مورد بررسی قرار گرفته شد.این محقق با بیان اینکه این طرح ویژگی‌های بیولوژیکی دارد، گفت: استفاده کیتوسان و مشتقات آن، ویژگی‌هایی نظیر زیست‌تخریب‌پذیری، زیست‌سازگاری، عدم سمیت و خواص آنتی‌اکسیدان و آنتی باکتریال، دارد به این دلیل گزینه مناسبی برای غشاهای ضد چسبندگی خواهند بود.شکراللهی خاطر نشان کرد: در این پژوهش، برای نخستین بار نانوالیاف بر پایه N-کربوکسی اتیل کیتوسان/پلی وینیل الکل در تهیه غشاهای نانولیفی ضد چسبندگی استفاده شده است. امتیاز بزرگ این مشتق کیتوسان، استفاده از یک محیط آبی و اجتناب از کاربرد حلال های آلی هنگام فرآیند سنتز است.وی افزود: همچنین، به منظور بهبود خواص مکانیکی لایه ضد چسبندگی، پلیمر پلی-کاپرولاکتون به دلیل خواص مکانیکی بالای آن بکار گرفته شد.وی با تاکید براینکه در این پژوهش از خواص بابونه نیز بهره بردیم، بیان کرد: بنابراین، پتانسیل استفاده از عصاره گیاهی بابونه بارگذاری شده در نانوالیاف با هدف درمان چسبندگی برای اولین بار در این پژوهش، مورد بررسی قرار گرفت.دانش اموخته دانشگاه صنعتی امیرکبیر ادامه داد: غشاهای ضد چسبندگی که بتوانند به صورت همزمان، به ترمیم ناحیه جراحت دیده کمک کنند، بسیار مورد نیاز است. در این راستا، در کنار عصاره بابونه، ماده مؤثره آناناس (بروملین) به عنوان یک ماده ترمیم کننده زخم با خواص ضد التهاب و آنتی اکسیدان شناخته شده بکار گرفته شد تا کارایی غشاهای ضد چسبندگی را بهبود بخشد.وی ادامه داد: همچنین در این پژوهش سعی شده بود تا از گیاهان دارویی به دلیل خصوصیات درمانی خود جهت بهبود کارایی غشاهای ضد چسبندگی استفاده شود و با توجه به اینکه هر سطح این غشاها باید از یک داروی گیاهی خاص استفاده می‌شود، تهیه این گیاهان نیز دشوار بودوی گفت: نمونه‌های تهیه شده در عرصه پزشکی، تولید زخم پوش‌ها، تولید چسب¬های زیستی و بویژه جراحی‌های مختلف نظیر برداشت تومور، جراحی‌های زنان و زایمان، سزارین، بروز فتق و ارتوپدی قابل کاربرد هستند.به گفته شکراللهی، امیدواریم بتوانیم در مرحله نخست، آزمون‌های حیوانی مش‌های تجاری پلی-پروپیلنی و نیز غشاهای چند لایه ضد چسبندگی را انجام دهیم و در ادامه پتنت این کار تهیه شود.این محقق ادامه داد: ساخت غشاهای چند لایه با دو عصاره گیاهی بابونه (داروی ضد التهاب) و عصاره بروملین (برگرفته از آناناس) به عنوان عامل ترمیم زخم و با استفاده از پلیمر کربوکسی اتیل کیتوسان برای نخستین بار انجام شد.شکراللهی اضافه کرد: همچنین تحقیقات مشابه تنها به ساخت غشاهای ضد چسبندگی پرداخته‌اند و تاکنون تحقیقاتی برای ساخت نمونه‌های با دو سطح متفاوت با قابلیت ضد چسبندگی در یک سطح و قابلیت تثبیت در محل زخم بدون نیاز به بخیه و قابلیت ترمیم جراحی انجام نشده است.وی خاطر نشان کرد: در این پژوهش برای نخستین بار به منظور جلوگیری از بخیه در محل جراحی از چسب الهام گرفته از طبیعت با نام دوپا استفاده شد. بروز عفونت، سختی در انجام بخیه زدن و خطر انتقال بیماری از راه خون از طریق سوزن در هنگام انجام بخیه، برخی از معایب مطرح این روش است. به طور کلی، جراحی‌های مدرن به سمت کاهش روش‌های تهاجمی پیش می‌رود که برای این منظور، بهبود ابزار پزشکی امری ضروری است.این محقق گفت: صدف‌های دریایی به دلیل حضور حضور آمینواسیدی به نام دوپا در پای خود، موجب چسبندگی خود به سطوح مختلف نظیر صخره‌ها، کشتی‌ها و دیگر موجودات زنده در زیر دریا می‌شوند. حضور لایه دوپا حاوی عصاره بروملین هم موجب چسبندگی در محل جراحی می‌شود و نیز به بهبود فرآیند بهبود زخم کمک خواهد کرد.به گفته وی، همچنین اصلاح دوگانه مش‌های تجاری پلی پروپین (درمان فتق) با هدف کاهش چسبندگی و بروز عفونت و تثبیت مش‌ها در محل مورد نظر با کمک لایه چسبی دوپا از نوآوری‌های دیگر این طرح بوده است.شکراللهی ادامه داد: نمونه‌های تهیه شده در عرصه پزشکی، تولید زخم پوش‌ها، تولید چسب‌های زیستی و بویژه جراحی‌های مختلف نظیر برداشت تومور، جراحی‌های زنان و زایمان، سزارین، بروز فتق و ارتوپدی قابل کاربرد است.
110,ویتامین D موجب توقف التهاب ریه بیماران کرونایی می شودویتامین D موجب توقف التهاب ریه بیماران کرونایی می شوددانشمندان پی برده اند که نوعی ویتامین D می تواند به کاهش التهاب ریه در بیماران کرونایی کمک کند.به گزارش خبرنگار مهر به نقل از مدیکال نیوز، تحقیقات نشان می‌دهد که ویتامین D یک مکانیسم «خاموش کننده» برای التهاب دارد که می‌تواند در کووید ۱۹ شدید مؤثر باشد.با این حال محققان در مورد مصرف بیش از مقدار توصیه شده ویتامین D به افراد به امید جلوگیری از عفونت کووید ۱۹ هشدار می‌دهند.یک مطالعه مشترک جدید توسط دانشگاه پردو ایالت ایندیانا و مؤسسه ملی بهداشت آمریکا نشان می‌دهد که چگونه یک متابولیت فعال ویتامین D در خاموش کردن التهاب در بدن در هنگام ابتلاء به عفونت‌هایی مانند کووید ۱۹ نقش دارد.دکتر «بهداد افضلی»، سرپرست تیم تحقیق از مؤسسه ملی بهداشت آمریکا، گفت: «از آنجایی که التهاب در موارد شدید کووید ۱۹ یک دلیل اصلی برای عوارض شدید بیماری و مرگ و میر است، ما تصمیم گرفتیم نگاهی دقیق‌تر به سلول‌های ریه بیماران کووید ۱۹ داشته باشیم.»به عنوان بخشی از این مطالعه، محققان سلول‌های ریه هشت فرد مبتلا به کووید ۱۹ را تجزیه و تحلیل کردند.آن‌ها دریافتند که در این سلول‌ها، بخشی از پاسخ ایمنی به کروناویروس، افزایش یافته و التهاب در ریه‌ها را تشدید می‌کند.پس از بکارگیری ویتامین D در آزمایشات لوله آزمایش، آنها کاهش التهاب سلول‌های ریه را مشاهده کردند.سلول‌های T نقش مهمی در موارد شدید و خطرناک کووید ۱۹ ایفا می‌کنند و منجر به ایجاد پدیده‌ای اغلب کُشنده به نام توفان سیتوکینی می‌شوند.دانشمندان دریافتند که در عفونت‌های طبیعی، سلول‌های Th۱، که زیرمجموعه‌ای از سلول‌های T کمکی هستند و با میکروب‌های درون سلولی مبارزه می‌کنند، از یک مرحله پیش التهابی عبور می‌کنند. در این مرحله بدن عفونت را پاک می‌کند.مدت کوتاهی پس از آن، سیستم خاموش می‌شود تا وارد مرحله ضد التهابی شود.دانشمندان کشف کردند که ویتامین D نقش کلیدی در تسریع این انتقال دارد.دکتر «مجید کاظمیان»، استادیار بیوشیمی و علوم رایانه در دانشگاه پردو، می‌گوید: «ما دریافتیم که در سلول‌های T سالم، فعال شدن برنامه ژن التهابی با فعال شدن سیستم ویتامین D در این سلول‌ها همزمان است.»محققان این فرضیه را مطرح کردند که افزودن یک متابولیت ویتامین D داخل وریدی بسیار غلیظ به درمان‌های موجود می‌تواند به بهبود افراد کرونایی کمک کند. اما آنها هنوز این نظریه را در آزمایشات بالینی آزمایش نکرده‌اند.محققان تاکید می‌کنند اگرچه نتایج جالب هستند، اما هنوز نمی‌توان با قطعیت گفت که ویتامین D برای پیشگیری یا درمان کووید ۱۹ مفید است یا جایگزینی مؤثر برای سایر روش‌های پیشگیرانه و مؤثر پیشگیری از کووید ۱۹، از جمله واکسن‌ها، ماسک‌ها، و فاصله گذاری اجتماعی است.
117,هر ترک فعلی جرم نیست/ به دنبال رفع مشکلات مردم باشیمهر ترک فعلی جرم نیست/ به دنبال رفع مشکلات مردم باشیمرئیس قوه قضائیه با بیان اینکه هر ترک فعلی جرم نیست گفت: این امور قانون می خواهد. قوه قضائیه باید دستگاهی باشد که بیش از همه به قانون احترام می گذارد.به گزارش خبرنگار مهر، حجت‌الاسلام غلامحسین محسنی اژه‌ای عصر امروز در نشست مشترک مجلس با قوه قضائیه که در محل صحن مجلس شورای اسلامی برگزار شد، گفت: خداوند را سپاسگزارم که توفیقی حاصل شد تا به همراه همکارانم در قوه قضائیه در آستانه سالروز شهادت عالم مجاهد، مبارز، وارسته و شجاع یعنی شهید آیت‌الله مدرس در مجلس و در خدمت نمایندگان مجلس باشم.وی بیان کرد: از رئیس مجلس شورای اسلامی و اعضای هیئت رئیسه مجلس تقدیر و تشکر می‌کنم که این فرصت را ایجاد کردند تا جلسه مشترکی بین نمایندگان مجلس و کارکنان قوه قضائیه برگزار شود.رئیس قوه قضائیه تصریح کرد: امیدوارم که این نشست‌ها و گفتگوهای مشترک در راستای کمک به نظام جمهوری اسلامی ایران و مردم باشد و به رفع مشکلات مردم بیانجامد.محسنی اژه ای با بیان اینکه مجلس به تعبیر شهید مدرس و امامین انقلاب، مرکز ثقل مملکت، خانه ملت و عصاره ملت است، اظهار داشت: امام(ره) فرمودند اگر در راس قوای سه گانه افراد شایسته‌ای به مانند شهید مدرس قرار بگیرند همه امور اصلاح می‌شود.وی تاکید کرد: مجلس می‌تواند منشا اصلاح امور باشد، مجلس می‌تواند ریل گذاری صحیح کند؛ مجلس اول و وسط و آخر است چرا که قانون وضع می کند، نظارت می کند و قدرت سوال و استیضاح دارد.رئیس قوه قضائیه با تاکید بر اینکه مجلس می‌تواند منشا قدرت نظام و عامل ایستادگی در برابر بیگانگان باشد، اظهار کرد: مجلس به سایر قوا برای ایستادگی در مقابل فشار بیگانگان کمک می‌کند و این امر را در دوره های مختلف ثابت کرده است. این موضوع از زمان شهید مدرس تا امروز برقرار بوده و کاری که شهید مدرس در زمان خود انجام داد بی‌نظیر بود.محسنی اژه‌ای خاطرنشان کرد: مجلس یازدهم به کمک دولت آمد در مقابل زیاده‌خواهان و شیطان بزرگ می‌خواستند ملت ایران را بیشتر تحت فشار قرار دهند قانونی وضع کرد که مسیر را تغییر داد و تولید قدرت و اقتدار کرد؛ این جایگاه مجلس است.وی بیان کرد: زیاده‌خواهان و شیطان بزرگ باز به دنبال آن بودند تا به نحوی از انحا، فشارهای خود بر مردم ایران را افزایش دهند که مجلس یازدهم به کمک دولت آمد و یک قانون مهم هسته‌ای را به تصویب رساند و تولید قدرت کرد و قدرت آفرید.رئیس قوه قضائیه ادامه داد: امروز دولت سیزدهم نیز با تمام قوا در حال رسیدگی به مسائل کشور است و رئیس‌جمهور و اعضای کابینه هم با خیرخواهی و دلسوزی در جهت ارتقاء نظام و رفع مشکلات کشور گام برمی‌دارند.محسنی اژه‌ای تصریح کرد: همچنین همکاران بنده در قوه قضائیه هم تلاش وافری می‌کنند تا در جهت اهداف نظام و تحقق ارزش‌های انقلاب اسلامی گام بردارند و برخورد بدون تبعیض با مفسدان را در دستور کار دارند.وی گفت: امروز فرصتی است که سه قوه دست در دست یکدیگر دهند و مسائل کشور را آسیب‌شناسی جدی کنند و ما باید با یکدیگر راه‌حل‌های مشترک بیابیم و نقشه‌های دشمنان را خنثی کنیم.رئیس قوه قضائیه با اشاره به اینکه ما باید مشکلات را خنثی و برطرف کنیم و مردم ما می‌توانند تحریم‌ها را خنثی کنند، گفت: اگر سه قوه دست به دست هم دهند و از ظرفیت‌های مردمی استفاده کنند، قطعاً می‌توانند تحریم‌ها را خنثی کنند و به اهداف عالی نظام برسند.محسنی اژه‌ای با بیان اینکه ما باید شرایط کشور را به خوبی درک و در عمل هم به یکدیگر کمک کنیم، گفت: سرمایه اصلی ما مردم هستند و اگر سه قوه از این سرمایه استفاده کنند، می‌توانیم مشکلات کشور را حل و فصل کنیم. برخی از مشکلات ناشی از سوء مدیریت ما است، البته برخی از مشکلات هم از طریق دشمنان برای کشورمان ایجاد شده است.وی درباره نکاتی که نمایندگان مجلس در این باره مطرح کردند، گفت: درباره برخی از موضوعاتی که طرح کردید، ما خلاء قانونی داریم و باید دست به دست هم دهیم تا مشکلات قانونی مرتفع شود. همچنین زمانی که لوایح به مجلس ارائه می‌شود، باید پیش از بررسی در صحن علنی مجلس، جلسات مشترک برگزار شود و با تشریک مساعی و همکاری با یکدیگر کاری کنیم که در صحن مجلس لوایح دچار تغییرات اساسی و فوق‌العاده نشود و به گونه‌ای باشد که این لوایح سریعتر به نتیجه برسد.رئیس قوه قضائیه با بیان اینکه هر ترک فعلی جرم نیست گفت: این امور قانون می خواهد. قوه قضائیه باید دستگاهی باشد که بیش از همه به قانون احترام می گذارد. اگر به قانون پایبند نباشیم هر کسی به سلیقه خود عمل می کند و مشکل ایجاد می‌شود.محسنی اژه‌ای گفت: تا امروز ۹ نشست با نمایندگان داشته ام. همه تلاش ما برای پیدا کردن راهکارهای مشترک بوده است.وی در بخش دیگری از اظهارات خود تصریح کرد: ۲۹۰ نماینده در تمام نقاط کشورحضور دارند که نزدیکترین افراد به مردم هستند و از جزئیات مشکلات و زندگی مردم مطلع هستند. چه کسی از نمایندگان مجلس دردآشناتر به مردم است. نمایندگان مشکلات مردم را می دانند و برای حل آن، قانون پیش بینی کرده، نظارت و برای اجرای پیگیری می کنند.رئیس قوه قضائیه با بیان اینکه باید از فرصت خدمت استفاده کنیم، گفت: اگر از این فرصت استفاده نکنیم باید در پیشگاه خداوند، ملت و حتی وجدان خود پاسخگو باشیم. امروز نمایندگان محترم بیش از من برای قوه دلسوزی می کنند. این بی سابقه و کم سابقه است. باید از این فرصت استفاده کرد.محسنی اژه‌ای با اشاره به اولویت های قوه قضائیه، گفت: این اولویت ها نیاز به عِده و عُده دارد. کوتاه کردن فرایندهای دادرسی از اهداف ما است. بیش از ۲ هزارعنوان مجرمانه وجود دارد. اگر این عناوین مجرمانه افزایش یابد پرونده های قضایی روز به روز افزایش می یابد.وی با بیان اینکه می خواهیم در این خصوص لایحه ای به مجلس ارائه کنیم، افزود: خواهش می کنیم جرم انگاری ها کاهش یابد. قوه قضائیه و قوه مقننه موظف به کاهش جرم انگاری بودند. می خواهیم رسیدگی به پروندها، عالمانه، عادلانه و دقیق باشد.رئیس قوه قضائیه گفت: ما به نیروهای متخصص نیاز داریم تا بتوانیم با فراغ بال و عالمانه و متخصصانه عمل کنیم. بعضاً می بینیم که کارمندان در یک اتاق کوچک کار می کنند و حتی جای حرکت هم وجود ندارد و ارباب رجوع هم در یک فضای بسته پشت سر هم می آیند و باید این فضاها تغییر کند.محسنی اژه‌ای بیان کرد: همچنین حقوق برخی از کارمندان اداری بسیار کم است، به گونه ای که یکی از کارمندان به بنده گفت با اقساطی که پرداخت می کنم، در انتها فقط یک میلیون تومان برایم باقی می ماند و با این شرایط مردم چگونه می توانند زندگی کنند.وی افزود: امروز قوه قضائیه به دنبال آن است که هزینه کمتری به مردم وارد شود و یکی از راه های کاهش هزینه آن است که رسیدگی الکترونیکی را توسعه دهیم که در بودجه امسال برای بخش فناوری قوه قضائیه هزار میلیارد در نظر گرفته شد.رئیس قوه قضائیه تصریح کرد: علاوه بر این قرار بود ۴۰۰ میلیارد تومان برای سند تحول که ما خود را ملزم به آن می دانیم، اختصاص پیدا کند اما حتی یک ریال هم به ما داده نشد. ما به دنبال این هستیم که برای اقشار ضعیف جامعه کاری کنیم که به حق و حقوق خود برسند اما این مسئله نیاز به بودجه دارد و با این امکانات کم امکان انجام بسیاری از کارها نیست.محسنی اژه‌ای گفت: پیشنهاد دادیم بودجه قوه قضائیه، ۵ درصد از بودجه عمومی باشد که این پیشنهاد با موافقت مواجه نشد و در نهایت قرار شد که ۲.۹ درصد از بودجه عمومی کشور به قوه قضائیه تخصیص داده شود که لازم است کل این بودجه ای که برای قوه قضائیه در نظر گرفته شده است، به ما تخصیص داده شود.
138,جزئیات نحوه فعالیت باند بزرگ جعل اسناد در استان‌های البرز و تهران به ارزش ۵۰۰ میلیارد تومانقوه قضائیه، از شناسایی و بازداشت ۱۹ عضو یک باند جعل اسناد رسمی توسط حفاظت و اطلاعات دادگستری خبر داد.به گزارش باشگاه خبرنگاران جوان به نقل از مرکز رسانه  قوه قضائیه با آغاز دوره تحول و تعالی مبارزه فنی و تخصصی با زمین‌خواری و بازگشت اراضی ملی به بیت‌المال شتاب بیشتری گرفت که نتیجه آن صدور احکام متعدد به نفع منابع ملی و قلع و قمع ساخت و ساز‌های غیرمجاز بوده استدر تازه‌ترین این اقدامات، رئیس کل دادگستری استان البرز، از شناسایی و بازداشت ۱۹ عضو یک باند جعل اسناد رسمی توسط حفاظت و اطلاعات دادگستری خبر داد که به تنظیم اسناد صوری انتقال در قالب صلح نامه و وکالت نامه اقدام و با اسناد جدید املاک را به دیگران منتقل می‌کردند.فاضلی هریکندی ارزش این اراضی را حدود ۵۰۰ میلیارد تومان اعلام کرده استمتهمان پس از جعل سند، املاک را به تنظیم وکالتنامه سریعاً به فروش می‌رساندند. این پرونده پس از اعلام جرم اداره کل ثبت اسناد و املاک استان البرز مبنی بر ارائه یک سند دفترچه‌ای و برگه وکالتنامه و درخواست تک برگ نمودن این سند دفترچه‌ای به نام وکیل مندرج در سند وکالتنامه شروع به رسیدگی شد.به گفته رئیس کل دادگستری استان البرز، پس از تردید اداره ثبت اسناد نسبت به جعلی بودن سند دفترچه‌ای، بازپرس شعبه دوم دادسرای ناحیه یک کرج دستور جلب وکیل مندرج در سند وکالتنامه را صادر نمود و با توجه به نوع جرم و احتمال جعل اسناد رسمی و تبانی جاعل با کارکنان دفاتر اسناد رسمی و ادارات ثبت اسناد و املاک با تلاش مامورین حفاظت و اطلاعات دادگستری کل استان، متهم در شهرستان فردیس در حین اخذ سند دیگری از اداره ثبت اسناد و املاک آن شهرستان شناسایی و بازداشت شد.پس از تحقیقات ابتدایی از متهم، مشخص می‌شود این فرد به صورت گسترده در سطح کشور خصوصاً در استان‌های البرز و تهران با همکاری تعدادی از کارکنان اداره ثبت اسناد و املاک و دفاتر اسناد رسمی اقدام به تهیه اسناد جعلی برای املاک بلاصاحب، مجهول المالک و زمین‌هایی خالی از سکنه می‌کرده‌اند و متهمان پس از جعل سند، املاک را با تنظیم وکالتنامه سریعاً به فروش می‌رساندند.پس از صدور دستور و نیابت‌های قضایی و اقدامات اطلاعاتی، سایر متهمین نیز جلب شدند؛ بازداشت متهمین متعدد با توجه به سرعت بالای انجام تحقیقات در حفاظت و اطلاعات دادگستری استان البرز به نحوی بود که متهمان دیگر از بازداشت سایر متهمین مطلع نبودند.تشریح نحوه اقدامات مجرمانه متهمان؛ پرداخت رشوه‌های میلیاردیدر این باند جعل سند، افراد مختلفی فعالیت داشته‌اند و جاعلین حرفه‌ای شبکه‌ای متشکل از افراد عادی و کارمندان ادارات ثبت اسناد و املاک، ثبت احوال و دفاتر اسناد رسمی در سطح کشور تشکیل داده بودند.در یک مورد به سردفتر و یکی از کارمندان دفاتر اسناد رسمی، به جهت همکاری با باند جاعلین در تنظیم سند غیرمنقول مجعول، مبلغ ۲۵۰ میلیون تومان پرداخت شده است یا در مورد دیگری، متهمان با همکاری یکی از معاونین اداره ثبت و اسناد و املاک شهرستان فردیس، قصد جعل و سندسازی برای ملکی در فردیس را داشته اند و ۲۵ عدد سکه تمام بهار آزادی هم به وی داده بودند و مقرر بوده پس از فروش ملک، یک میلیارد تومان دیگر به وی پرداخت کنند، ولی با ورود دادگستری استان، همه متهمان بازداشت شدند.ارزش املاک حداقل ۵۰۰ میلیارد تومان برآورد شده است؛ بنابراین در گزارش، در هنگام بازداشت دو نفر از اعضای این باند جعل اسناد و تصاحب اموال مردم که کارمند ثبت احوال بوده‌اند، از این متهمان تعدادی مهر ژلاتینی ثبت احوال‌های منطقه ۱۵ تهران، اداره ثبت احوال تهران، اداره ثبت احوال اراک، به همراه گواهی فوت جعلی و صوری کشف شد.به گفته رئیس کل داگستری استان البرز، پلاک‌های ثبتی که به صورت غیرقانونی توسط متهمین مورد سندسازی و انتقال مال غیر قرار گرفته بودند عمدتا در محدوده استان‌های تهران و البرز است، به عنوان نمونه به بخشی از این املاک می‌توان به شش دانگ یک قطعه زمین به مساحت ۱۶۴۱ متر مربع در دهکده فردیس، دو قطعه زمین هر کدام به متراژ ۱۰ هزار متر مربع و نیز دو پلاک به مساحت ۲۳۶۳ متر مربع و ۶۷۵ متر مربع در ماهدشت کرج، زمینی به مساحت ۵۰۰ متر مربع در سعادت آباد تهران، اراضی متعددی به متراژ‌های ۲۴۰۰، ۱۰۰۰۰ و ۲۳۹۳ متر مربع در صفادشت استان تهران، شش دانگ زمینی به مساحت ۵۰۰ متر مربع در سعادت آباد تهران و باغ ویلایی به مساحت ۶۵۳ متر مربع در شهرستان شهریار استان تهران اشاره کرد و افزود ارزش این املاک حداقل ۵۰۰ میلیارد تومان برآورد شده است.شگردهای متهمان برای شناسایی املاکاعضای این شبکه از روش‌های متعددی جهت شناسایی املاک مجهول المالک، بلاصاحب و یا املاکی که مالکین آنها در خارج از کشور و یا در شهرهای دیگر بودند و در مرحله بعد هم جهت سندسازی و انتقال املاک به اشخاص دیگر استفاده می‌کردند.متهمان جهت شناسایی املاک از روش‌هایی مانند تصرف زمین‌های خالی و بدون حفاظ و ایجاد مستحدثاتی همچون دیوار کوتاه و امثال آن، برای اراضی محصور نیز سرقت در ورودی و یا تعویض قفل آن و نیز نصب تابلوی شهرداری یا ارگانهای دیگر و یا نصب پلاک و قید مشخصات مالک غیرواقعی در اراضی جهت اطمینان از متروک بودن املاک و عدم مراجعه ملاک استفاده می‌کردند و در مرحله بعد نیز ضمن تبانی با کارکنان اداراتی از قبیل ثبت اسناد و املاک و ثبت احوال و با پرداخت رشوه مشخصات ملک و مالکین آن را تحصیل نموده و در این مرحله نیز با روش‌هایی همچون جعل اسناد و یا تنظیم مبایعه نامه‌های جعلی و متعاقبا ارائه دادخواست حقوقی به دادگاه و اخذ حکم غیابی و در برخی از موارد نیز با قید شرط داوری در مبایعه نامه‌های جعلی و تعیین یکی از اعضای باند به عنوان داور و اخذ رای داوری به نفع خود و تقاضای اجرای آن، نسبت به تصاحب اموال مردم و انتقال آن به دیگران استفاده می‌کرد.
139,﻿در ایامی که اکران فیلم سینمایی «منصور» با نگاهی به زندگی شهید سرلشکر «منصور ستاری» را شاهد هستیم، خوب است که به توجه این شهید به خودکفایی اشاره کنیم. شهید ستاری همیشه حرفش این بود که باید برویم جلو. خیلی جا داریم و باید پیشرفت کنیم. او همه را تشویق می‌کرد و اعتقاد داشت خیلی از کارها را باید خودمان انجام دهیم و خودکفا باشیم. شهید ستاری حتی معتقد بود که سلاحی که به دستمان می‌گیریم، باید برای خودمان باشد نه اینکه سلاح از دیگر کشورها بگیریم و بخواهیم برای مردم کشورمان امنیت ایجاد کنیم.
141,﻿بررسی موضوع انتقال آب از دریا برای حل مسئله صنایع حاضر در مرکز کشور در گام اول نیازمند تشریح مسئله است. بر اساس اطلاعات مستند به دست آمده از عملکرد منابع و مصارف آب سد زاینده رود، در سال آبی 1399-1400، از 717 میلیون متر مکعب خروجی سد زاینده‌رود، 49 میلیون متر مکعب آب معادل 6 درصد از کل آب خروجی صنعت به همه صنایع موجود در این حوضه آبریز اختصاص یافته است.این آمار در ابتدای سال آبی 1400 و در مهرماه به 3.5 میلیون متر مکعب رسید، در حالی که خروجی سد زاینده رود در این ماه معادل 51 میلیون متر مکعب بود، علاوه بر این در آبان‌ سال 1400 نیز از مجموع 41 میلیون متر مکعب آب خروجی سد در این ماه، 3.5 میلیون متر مکعب سهم بخش صنایع بزرگ و کوچک مستقر در حوضه آبریز زاینده رود شد.به استناد آمار ارائه شده، راهکار انتقال آب از دریا برای مسئله‌ای بیان می‌شود که شامل 6 درصد خروجی آب سد زاینده رود است، به عبارت دیگر این راهکار پر هزینه تنها برای بخش نسبتا کوچکی از مشکل آب حوضه آبریز زاینده‌رود مطرح می‌شود. 
144,﻿کارشناس فوتبال کشور با اشاره به کم گل بودن بازی‌ها عنوان کرد: اینکه چرا گل نمی‌زنیم بحث دیگری است. مثالی قدیمی می‌گوید؛ گلزنی به وسیله مدیر باشگاه انجام می‌شود یعنی او پول می‌دهد بهترین ها بیایند و برایش گل بزنند. اما شیرازه و تشکیلات دفاعی کار مربی و مدیریت تیم است. شما می‌توانید یک سوپراستار مانند نیمار، مسی، رونالدو و... بیاورید که وظیفه‌اش گلزنی است. قیمت این بازیکنان سرسام آور است و جذب آن‌ها برای همه امکان پذیر نیست. در ایران هم بازیکنانی داریم که می‌توانند لایه‌های دفاعی حریف را بشکنند یا با کار ترکیبی خودشان را به پشت دفاع حریف برسانند اما سؤال این است که آیا تمام تیم‌ها چنین مهره‌هایی دارند؟*مربیان ما چقدر برای ضربات ایستگاهی تمرین دارند؟
147,﻿به گزارش خبرگزاری فارس، مرکز رسانه قوه قضاییه در مورد آخرین وضعیت پرونده کرسنت اعلام کرد: پرونده کرسنت در دو بخش رسیدگی می‌شود، بخش اول آن احکام صادر شده و حکم محکومین در مرحله اجرای احکام است.بر اساس این گزارش در بخش دوم نیز پرونده به دادگاه واصل شده بالغ بر حدودا ۱۲ هزار صفحه در قالب ۴۰ جلد است که کار مطالعاتی و مراحل مقدماتی رسیدگی به آن تا ۸۰ درصد به پایان رسیده است.به گزارش مرکز رسانه دادگاه هم اکنون منتظر برخی استعلامات می‌باشد که قرار از سوی دولت ارسال شود به محض وصول استعلام‌های مورد نیاز بلافاصه وقت رسیدگی تعیین خواهد شد.
152,﻿به گزارش خبرگزاری فارس، باشگاه استقلال بلافاصله پس از اتمام مصاف این تیم برابر گل‌گهر سیرجان و در زمان قانونی، شکایت رسمی خود را از بازی کردن باگناما مهاجم گابنی تیم گل‌گهر در مصاف با استقلال به مراجع مربوطه ارائه کرد.با توجه به مستنداتی که در رسانه‌های معتبر در خصوص این بازیکن منتشر شده و اسناد دیگری که باشگاه استقلال در دست دارد، تخلف باشگاه گل‌گهر در بازی دادن به این بازیکن محرز است و به نظر می‌رسد باتوجه به رویه و سابقه کمیته محترم انضباطی در اجرای دقیق قانون، این بازی باید سه بر صفر به سود استقلال اعلام شود.این پرونده به کمیته انضباطی ارجاع داده شده و باشگاه آماده است کلیه مستندات و مدارک مثبت ادعای باشگاه استقلال را در اختیار کمیته انضباطی که متشکل از حقوقدانان و قضات باسابقه کشور هستند، ارایه دهد.بدیهی است باشگاه استقلال تا حصول نتیجه، این پرونده را پیگیری خواهد کرد.
156,﻿اگرچه چشم و هم چشمی و رسم و رسوماتی که بعضی از آن ها اضافه و اشتباه‌اند شرایط ازدواج را برای جوانان سخت کرده اما هنوز جوانانی هستند که با الگو قرار دادن حضرت زهرا(س) و امیرالمومنین(ع) این امر مقدس راساده برگزار می کنند. حمید و فائزه زوجی هستند که علاوه بر آسان برگزار کردن مراسم شان از  رهبر معظم انقلاب در عروسی شان دعوت کرده‌اند.
162,آزمون: هر فوتبالیستی دوست دارد در بهترین لیگ‌ها باشدسردار آزمون مهاجم زنیت در مورد عملکرد خود در سن پترزبورگ و رقابت با آرتم ژیوبا صحبت کرد.به گزارش ایسنا و به نقل از اکسپرس، سردار آزمون، مهاجم زنیت در مورد عملکرد خود در تیم زنیت سن پترزبورگ و رقابت با آرتم ژیوبا صحبت کرد.اخیراً شما  ۱۰۰ مسابقه را برای زنیت پشت سر گذاشتید. این عدد برای شما چه معنایی دارد؟- افتخار می‌کنم که برای زنیت بازی می‌کنم، به خصوص که بازی‌های زیادی با این تیم انجام می‌دهم. همه در باشگاه از من حمایت می‌کنند، از مدیریت گرفته تا کارمندان درجه یک باشگاه. ما باحال‌ترین طرفداران را داریم. خیلی خوشحالم که می‌توانم خوب بازی کنم. تا زمانی که قدرت دارم و تا زمانی که می‌خواهند من را در تیم ببینند، آماده انجام کارم هستم.- از نظر عملکرد، شما رکورددار تیم ما هستید. بهترین بازی شما کدام بوده است؟- بازی برگشت مقابل فنرباغچه در لیگ اروپا را هرگز فراموش نمی‌کنم. این اولین بازی من در ترکیب اصلی بود که برای تیم بسیار مهم بود و موفق شدم دو بار به گل برسم.- در لیگ روسیه تاکنون ۸۵ گل زدی. یک گل دیگر، و شما را به موثرترین خارجی در تاریخ مسابقات قهرمانی روسیه تبدیل خواهید شد. نظر شما در مورد چنین عنوانی چیست؟- البته خوب است، اما فکر می‌کنم می‌توانستم بیش‌تر گل بزنم و سود بیش‌تری برای تیم داشته باشم.- نظرت درباره رقابت با ژیوبا هم تیمی خودت برای آقای گلی چیست؟- من این را یک رقابت نمی‌دانم. ما هم تیمی هستیم که به یکدیگر کمک می‌کنیم. قبلاً با هم در زمین بودیم. من امیدوارم که به گلزنی ادامه دهیم - هم او و هم من. وظیفه مستقیم مهاجم گلزنی است. من باید کارم را انجام دهم و سعی می‌کنم آن را در بالاترین سطح انجام دهم.- کدام یک از مسابقات لیگ قهرمانان این فصل را با کیفیت‌ترین می‌نامید؟- دفاع در برابر تیم‌هایی مانند یوونتوس و چلسی سخت است. سطح بازیکنان آن‌ها بسیار بالاست. نام بردن از مسابقه‌ای که کاملا از آن راضی باشم برایم سخت است.- شایعات زیادی در مورد آینده و احتمال جدایی شما از زنیت در مطبوعات شنیده می‌شود. چه احساسی نسبت به چنین خبرهایی دارید؟- واضح است که هر فوتبالیستی می‌خواهد پیشرفت کند و در لیگ‌های برتر بازی کند. اما من هرگز نگفتم که نمی‌خواهم این‌جا بمانم.قرارداد این مهاجم ایرانی با زنیت در تابستان ۲۰۲۲ به پایان می‌رسد. پیش از این گزارش شده بود که آزمون بر سر قراردادی ۴ ساله با لیون به توافق رسیده است.
163,«سرجوخه» مدعی پایان غافلگیرکننده استشنبه ـ دوازدهم آذر ماه ـ با پخش قسمت سی‌ام، سریال امنیتی جاسوسی «سرجوخه» به کارگردانی احمد معظمی به پایان می‌رسد.به گزارش ایسنا، روابط عمومی سریال اعلام کرده است که «شنبه شب حوالی ساعت ۲۰ و ۴۵ دقیقه آخرین قسمت سریال «سرجوخه» با یک پایان غافلگیرکننده به انتها می‌رسد.در قسمت‌های پایانی قرار است از شخصیت سرجوخه رونمایی شود. «یوری گال» رئیس میزِ ایران در موساد است که در سریال «سرجوخه» محور تمام خرابکاری‌ها و ترورها قرار می‌گیرد. ترورهایی که موساد بعضاً مسئولیتِ آن را به عناوین مختلف پذیرفته است.»چهارشنبه قسمت بیست و هشتم این سریال و شب گذشته پنجشنبه، ۱۱ آذر خلاصه‌ای از قسمت‌های هفته جاری روی آنتن رفت و روزهای جمعه و شنبه قسمت های پایانی پخش می‌شود.این سریال به تهیه‌کنندگی ابوالفضل صفری در مرکز «سیما فیلم» تهیه و تولید شده است.
164,زنی آذربایجانی که عاشق زبان فارسی استژاله آموزگار که خود را اول ایرانی و بعد آذربایجانی معرفی می‌کند، می‌گوید: بسیار خوب ترکی حرف می‌زنم ولی عاشق زبان فارسی هستم. آن‌چه ما را در کنار هم جمع کرده ایرانی بودن ماست و زبان فارسی.به گزارش ایسنا، دوازدهم آذرماه زادروز ژاله آموزگار، عضو وابسته فرهنگستان زبان و ادب فارسی و  پژوهشگر فرهنگ و زبان‌های باستانی است.به همین مناسبت، مرکز فرهنگی شهر کتاب با مروری بر زندگی این چهره فرهنگی نوشته است: «دکتر ژاله آموزگار عضو هیئت گزینش کتاب و جایزه بنیاد موقوفات دکتر محمود افشار و استاد فرهنگ و زبان‌های باستانی است. او در سال ۱۳۱۸ در خوی به دنیا آمد. پس از اخذ دیپلم ادبی به دانشکده ادبیات و علوم انسانی دانشگاه تبریز راه یافت و با رتبه اول از دانشکده ادبیات آن دانشگاه فارغ‌التحصیل شد. آن‌گاه برای ادامه تحصیل به فرانسه رفت و پس از دریافت مدرک دکتری از دانشگاه سوربن در رشته فرهنگ و زبان‌های باستانی در سال ۱۳۴۷ به ایران بازگشت. مدتی در بنیاد فرهنگ ایران مشغول به کار شد. دکتر آموزگار از سال ۱۳۴۹ به عنوان استادیار، از سال ۱۳۶۲ با سمت دانشیار و از سال ۱۳۷۳ تاکنون در مرتبه استاد فرهنگ و زبان‌های باستانی در دانشگاه تهران به تدریس و تحقیق اشتغال داشته ‌است. او شاگردان بسیاری تربیت کرده که برخی از آن‌ها از استادان بنام روزگار ما هستند. دکتر آموزگار گذشته از زبان‌های پهلوی و اوستایی به زبان‌های انگلیسی، فرانسوی و ترکی نیز مسلط است. او سال‌ها به عنوان همکار استاد دکتر احمد تفضلی به فعالیت‌های علمی پرداخت و این همکاری به تالیف و ترجمه آثار مهمی چون «اسطوره زندگی زردشت»، «زبان پهلوی، ادبیات و دستور آن»، «نمونه‌های نخستین انسان و نخستین شهریار در تاریخ افسانه‌ای ایرانیان» و «شناخت اساطیر ایران» انجامید.ژاله آموزگار همچنین عضو فرهنگستان زبان و ادب فارسی است و با گروه‌های مختلف فرهنگستان همکاری دارد.او تا کنون جوایز متعددی نیز دریافت کرده است که از آن جمله می‌توان به جایزه لژیون دونور از وزارت فرهنگ فرانسه و جایزه سرو ایرانی اشاره کرد.دکتر آموزگار عشق خود به ایران و زبان فارسی را چنین بیان می‌کند: «من در خوی به دنیا آمده‌ام، در شهری در آذربایجان. بسیار خوب ترکی حرف می‌زنم، ولی عاشق زبان فارسی هستم که به کشورم ایران تعلق دارد. همه ما اول ایرانی هستیم. من همیشه گفته‌ام ایرانی هستم، آذربایجانی هستم، خویی هستم. آن‌چه ما را در کنار هم جمع کرده ایرانی بودن ماست و زبان فارسی».»
166,تراژدی آلودگی هواجزء به جزء موضوع آلودگی هوا که محیط زیست، سایر متولیان قانون هوای پاک و نهادهای نظارتی بازیگران آن هستند، با اظهارات متناقضی همراه بوده است. در شرایطی که سازمان بازرسی بابت نحوه اجرای وظایف چه در بعد نظارت و چه در بعد اجرای قانون هوای پاک به سازمان محیط زیست اخطار داده است و برخی از کارشناسان هم به عملکرد این سازمان انتقاداتی وارد کرده‌اند اما مسوولان محیط زیست نظر دیگری دارند.به گزارش ایسنا، آلودگی هوا ترکیب اضافه‌ای است که در این سال‌ها به‌کرات به گوش می‌رسد؛ عبارتی که تبدیل به یکی از اصلی‌ترین چالش‌های مردم شده‌ است. سازمان حفاظت محیط زیست، به عنوان متولی اصلی این موضوع، از اجرای کامل و بی‌نقص وظایفش می‌گوید. همه چیز خوب است و از این بهتر نمی‌شود. اگر هم قصوری بوده، سازمان حفاظت محیط زیست زورش به آن نمی‌رسیده است. از سوی دیگر سازمان بازرسی کشور نظر دیگری دارند. این نهاد از اجرای ناقص وظایف اجرایی و نظارتی سازمان می‌گویند اما محیط زیست با دفاع از عملکرد خود توپ را به زمین سایر مسوولان قانون هوای پاک می‌اندازد. حال پرسش اصلی این است که بالاخره توپ در زمین چه کسی است؟ راستی، در این هوای غبارآلود نمی‌توان تشخیص داد که اصلا توپی وجود دارد یا نه.با یادآوری وظایف محیط زیست توسط مشاور فراکسیون محیط زیست مجلس آغاز می‌کنیم. وحید نوروزی با اشاره به اختیارات و وظایف سازمان حفاظت محیط زیست به ایسنا می‌گوید: بر اساس قانون هوای پاک، سازمان حفاظت محیط زیست متولی اصلی نظارت و اجرای دستورالعمل‌های زیست‌محیطی است. این سازمان از نظر مجوزهای قانونی و مفاد قانون برای مقابله با فعالیت‌هایی که برای محیط زیست آسیب‌زا هستند، اختیار تام دارد.اما اداره کل محیط زیست استان تهران نظر دیگری دارد. سعید محمودی - مدیر اداره کل محیط زیست استان تهران - نیز در حالی که عملکرد مجموعه خود را بی‌نقص می داند، تاکید می‌کند: محیط زیست وظایف خود را به‌صورت کامل و صد درصدی انجام داده‌ است. در صورتی که سازمان بازرسی باز هم از ما سوالاتی داشته‌ باشد، آماده پاسخگویی خواهیم بود البته محیط زیست تاکنون وظایف خود را - که بیشتر هم نظارتی است- انجام داده است.به گفته زهره عبادتی - معاون محیط زیست انسانی این اداره کل - بر اساس وظایف نظارتی که در قانون هوای پاک داریم تنها می‌توانیم با دستگاه‌ها مکاتبه و جلسات را برگزار و گزارش‌ها را دریافت کنیم و در نهایت زمانی که نتیجه دلخواه حاصل نشود به دستگاه نظارتی ارجاع بدهیم تا بررسی و اقدامات قانونی را انجام دهند. در قانون برای ما تکلیفی در جهت دخالت مستقیم تعریف نشده‌ است.مازوت؛ سوختی که دودش به چشم محیط زیست می‌رودمازوت، سوختی است که به عنوان یکی از مشتقات نفت کوره، آلودگی زیادی ایجاد می‌کند و ممنوعیت مصرف آن دغدغه همیشگی فعالان زیست‌محیطی در سال‌های گذشته بوده‌ است. در سال‌های اخیر مصرف این سوخت بیش از پیش خبرساز و با انتقاداتی همراه و انگشت‌ها به سمت سازمان محیط زیست به عنوان دستگاه ناظر بر اجرای قانون هوای پاک نشانه گرفته شد.از قضا درباره این موضوع هم دیدگاه‌های متناقضی مطرح شده است. نوروزی در پرونده مصرف مازوت در پاسخ به ادعای سازمان حفاظت محیط زیست مبنی بر اجرای کامل وظایف خود می‌گوید: این سازمان علاوه بر نقش اجرایی، نقش نظارتی نیز دارد. در حال حاضر این سازمان در موضوع آلودگی هوا نقش نظارتی خود را به‌درستی انجام نداده و در مواردی مانند شایعات مصرف مازوت در کشور به موضوع ورود جدی نکرده است.در طرف مقابل اما عبادتی در پاسخ به این پرسش که با وجود تاکید بر مصرف نشدن نفت کوره در صنایع و نیروگاه‌های تهران چرا خودداری از مصرف این سوخت جزو مصوبات کمیته اضطرار آلودگی هوای تهران بود، می‌گوید: نیروگاه‌ها و صنایع بزرگ‌مقیاس مانند پالایشگاه، شرکت روغن‌سازی و سیمان تهران که احتمال مصرف نفت کوره را دارند، به‌طور کامل تحت پایش و نظارت هستند و بعضا مخازن نفت کوره را پلمب کرده‌ایم و روزانه بر آن‌ها نظارت می‌کنیم.در ادامه، نوروزی با اشاره به قصور محیط زیست به‌خصوص در موضوع آلودگی هوا، انتقاداتی به مجریان و ناظران زیست‌محیطی وارد می‌کند و می‌گوید: سازمان حفاظت محیط زیست در حوزه‌هایی مانند آلودگی هوا نتوانسته نقش خود را به‌صورت موثر ایفا کند و شرایط نابسامان فعلی گواهی بر این موضوع است. این وظایف بر اساس اصل ۵۰ قانون اساسی و قانون حفاطت و بهسازی محیط زیست تعریف شده و مشخص است.
168,"گل‌محمدی با تجربه‌تر از مجیدی است[13:20, 12/3/2021] MyLifesChandler: پیشکسوت باشگاه استقلال گفت: از نظر سنی و کاری گل محمدی از مجیدی تجربه بیشتری دارد اما این‌ها ملاک نیست و مهم استراتژی، وظایف بازیکنان و شرایط تیم‌هاست.ایمان عالمی، پیشکسوت تیم فوتبال استقلال در گفت‌وگو با ایسنا درباره داربی ۹۷ و تقابل دو تیم استقلال و پرسپولیس اظهار کرد: دو تیم در هفته‌ای به هم رسیدند که شرایط بهتری نسبت به چند هفته قبل دارند اما استقلال با تساوی به این دیدار ‌رسید و به همین دلیل بازیکنان این تیم تحت فشار بیشتری هستند. البته بازی‌های قابل قبولی را به نمایش گذاشتند و فقط در ضربات آخر و نتیجه گیری مشکلاتی داشتند که ان‌شاءالله با تمهیدات کادر فنی، مشکلات حل می‌شود. احتمالا در بازی پیش رو تغییراتی هم به وجود می‌آید.او ادامه داد: برخی از بازیکنان استقلال اولین بار خواهد بود که در داربی بازی می‌کنند و این هم یک جذابیت خاص دارد و ممکن است به کیفیت بازی اضافه کند. پرسپولیس در چند هفته گذشته حواشی خاصی را تجربه کرده و در ترکیبش تغییراتی ایجاد کرده است. استقلال هم به دلیل مشکلاتی که گریبانگیرش شد در مکان پنجم قرار گرفت اما به هر حال امیدوارم این بازی خوب و تماشاگر پسند باشد و در نهایت استقلالی‌ها بتوانند به امتیاز لازم برسند. امیدوارم استقلال تا پایان نیم فصل بتواند به شرایط ایده‌آلش برسد.پیشکسوت باشگاه استقلال با بیان این‌که استقلال و پرسپولیس با سیستم سه دفاع بازی کردند اما پرسپولیسی‌ها در این سیستم موفق نبودند، عنوان کرد: این روزها همه با استراتژی‌های مختلفی ظاهر می‌شوند اما مهم هماهنگی است که بتوانند از آن استفاده کنند. استقلال در هفته‌های گذشته بازی‌های خوبی را به نمایش گذاشت و به نظرم با همین استراتژی می‌تواند در خط جلو مقابل پرسپولیس برتری عددی داشته باشد.او ادامه داد: باید ببینیم سیستم تیم یحیی گل محمدی برای این بازی چگونه است و اگر با چهار دفاع بازی کنند، قطعا برتری عددی با استقلال خواهد بود و از این برتری عددی می‌تواند استفاده کند. استقلال بازیکنان خوبی در خط حمله دارد و این بازیکنان می‌توانند از سرعت و تکنیکشان برای گلزنی استفاده کنند.عالمی در رابطه با تقابل فرهاد مجیدی و یحیی گل محمدی گفت: از نظر سنی و کاری گل‌محمدی از مجیدی تجربه بیشتری دارد اما این‌ها ملاک نیست و مهم استراتژی، وظایف بازیکنان و شرایط تیم‌هاست. من به عنوان یک استقلالی امیدوارم استقلال برنده این دیدار باشد اما همه می‌دانند که نمی‌شود بازی را پیش بینی کرد و باید ببینیم بازی در دقایق ابتدایی به چه شکلی شروع می‌شود.[13:20, 12/3/2021] MyLifesChandler: ائمه جمعه باید صدای رسای مردم باشند/ باید از معطل کردن امور به نتیجه مذاکرات خودداری کرد[13:21, 12/3/2021] MyLifesChandler: دبیر سیاسی دفتر تحکیم وحدت با تأکید بر اینکه در نماز جمعه باید مسائل و مشکلات جامعه به صورت صریح و روشن از سوی ائمه جمعه بیان شود،‌ ادامه داد: مردم امام جمعه‌ای را می‌خواهند که مردمی و بازتاب‌دهنده خواسته‌ها و مشکلات آن‌ها باشد.به گزارش ایسنا، زهرا جوان که به مناسبت ۱۶ آذر فرا رسیدن روز دانشجو به عنوان سخنران پیش از خطبه در نماز جمعه تهران که در مصلی برگزار شده است، سخنرانی می‌کرد با تأکید بر اینکه تریبون نماز جمعه باید تریبونی مردمی باشد و در آن مشکلات مردم بیان شود نه یک تریبون حاکمیتی، ادامه داد: مردم از ائمه جمعه انتظار دارند که مسائل و مشکلات آن‌ها را به صورت صریح و روشن بیان کنند و در بیان حق و باطل صراحت داشته باشند.وی با بیان اینکه مردم ائمه جمعه‌ای را می‌خواهند که نماینده آن‌ها و بازتاب‌دهنده صدای آن‌ها در نماز جمعه باشد نه نماینده‌ای که صرفا به بیان کلی مطالب بپردازد، ادامه داد: مردم امام جمعه همدل و همراه می‌خواهند که صدای رسای مردم باشد و بر اهمیت پاسخگویی از سوی مسئولان به مشکلات و دغدغه‌های مردم تأکید داشته باشد.جوان با بیان اینکه اگر تریبون نماز جمعه تریبون مردمی و بازتاب‌دهنده صدای مردم نباشد مرجعیت فکری خود را از دست می‌دهد در بخش دیگری از صحبت‌های خود با تأکید بر اینکه مشارکت شهروندان در امور مختلف یکی از اصول مردم‌سالاری دینی است اظهار کرد:‌ در مردم‌سالاری دینی مشارکت مردم یک اصل انکارناپذیر است.وی با تأکید بر اینکه مسئولان باید به صدای مردم و انتظارات آن‌ها توجه داشته باشند و متأسفانه بعضا شاهد این بی‌توجهی از سوی برخی از این مسئولین هستیم، تأثیر این مسئله را در میزان مشارکت سیاسی مردم در انتخابات ۱۴۰۰ دانست.این فعال دانشجویی همچنین با اشاره به موضوع طرح صیانت افزود: از چندی پیش موضوع طرح صیانت در فضای مجلس مطرح شد و ما شاهد مخالفت‌هایی با این موضوع و این طرح از سوی مردم و در افکار عمومی بودیم و معدود اقناع‌هایی که تلاش شد از سوی مسئولان در این زمینه صورت بگیرد از نظر مردم منطقی نیست و به دغدغه‌ها و نظرات مردم در این زمینه پاسخ چندان قانع‌کننده‌ای داده نشد.وی همچنین با بیان اینکه یکی دیگر از مطالبات مردم ایجاد شفافیت واقعی در امور از جمله شفافیت در میزان دارایی‌های مسئولان و قراردادها است، خاطر نشان کرد: ائمه جمعه باید از جانب مردم در تریبون نماز جمعه مطالبه‌گری کنند. امروز ما نیاز به مسئول مردمی داریم، مسئولی که تصمیم‌ها را با مشارکت مردم به پیش ببرد و ساختارهای مردم سالاری در کشور را گسترش و امید در بین مردم را برای مشارکت در امور سیاسی افزایش دهد و توجه به مسائل معیشتی مردم را مورد توجه قرار دهد.جوان همچنین با اشاره به آغاز مذاکرات وین اظهار کرد: اصل مذاکره برای پیشبرد منافع کشور و احقاق حقوق مردم ایران مذموم نیست ولی باید از شرطی کردن مسائل مختلف و معطل کردن امور به نتیجه مذاکرات خودداری کرد.وی همچنین با اعتقاد بر اینکه گزینه هر توافقی بهتر از توافق نکردن است، دروغی بیش نیست، گفت: توافقی می‌تواند موثر و تأثیرگذار باشد که تحریم‌ها علیه ملت ایران لغو شود، طرف‌های مقابل به تعهدات خود عمل کنند و امکان راستی آزمایی این موضوع برای ایران فراهم شود.این فعال دانشجویی با توجه به بدعهدی طرف‌های مقابل در اجرای تعهداتشان در بحث برجام و خروج آمریکا از این توافق بین‌المللی تأکید کرد: در این مذاکرات ایران طلبکار است و طرف مقابل است که باید در راستای پرداخت بدهی خود اقدام کند."
171,خبرگزاری فارس- گروه سینما: سریال کره‌ای «عازم جهنم» بیستم نوامبر (۲۹ آبان) در نتفلیکس عرضه شد و در کمتر از ۲۴ ساعت توانست رکورد «بازی مرکب» را بشکند و در ۹۳ کشور به پربیننده‌ترین سریال اینترنتی تبدیل شود. برای اولین بار ساخت این مجموعه در آوریل ۲۰۲۰ اعلام و مراحل پیش تولید و انتخاب بازیگران آغاز شد.  این مجموعه نخستین بار در فستیوال بین المللی فیلم تورنتو درسپتامبر ۲۰۲۱ به نمایش درآمد و اولین درام کره­ای بود که در این فستیوال حضور پیدا کرده است. پخش سریال از نتفلیکس در نوامبر ۲۰۲۱ آغاز شد و در طول یک روز اول نمایش اش جزو ده سریال اول و پربیننده آن شد و رکورد بازی مرکب را در تماشای مخاطبان شکست و به عنوان پرمخاطب‌ترین سریال جهان شناخته شد.«اهل جهنم» سریالی دارم در ژانر وحشت و فانتزی است و داستان دیوهایی فرازمینی را روایت می‌کند که هنگام مرگ انسان‌ها، ناگهان ظاهر می‌­شوند تا آن‌ها را بسوزانند و با خود به جهنم ببرند. این اتفاقات عجیب و ماورائی موجب بی‌نظمی و هرج و مرج در جامعه می‌شوند؛ در این میان یک گروه مذهبی به نام حقیقت ـ به ریاست جئونگ جین‌سو ـ دایره نفوذ و قدرت خود را افزایش می‌‌دهد.
173,بازچرخانی آب‌ مسئله‌‎ای حیاتی برای کشور/ضرورت اجرای شیوه مدرن ساخت خطوط فاضلابیک کارشناس حوزه نیرو گفت:‌ در کشور ما به دلیل نبود برنامه‌‌ حکمرانی منابع آب و حتی فاضلاب، استراتژی درستی در زمینه‌استفاده از پساب‌ها و فاضلاب‌های تصفیه‌شده وجود ندارد.به گزارش خبرنگار اقتصادی خبرگزاری فارس، شدت گرفتن بحران کم‌آبی به دنبال خشکسالی فراگیر شکل گرفته در کشور سبب شده است تا ارزش بی‌نهایت آب بار دیگر مورد تاکید افکار عمومی قرار گیرد؛ بر همین اساس یکی از راهکارهای جدی افزایش بهره‌وری از آب، بازچرخانی و استفاده از پساب تصفیه شده و فاضلاب است.این مسئله اخیراً مورد تاکید وزیر نیرو نیز قرار گرفت و پس از سومین جلسه معاون اول رئیس جمهور در موضوع مسئله آب مرز کشور، علی‌اکبر محرابیان استفاده از پساب را به عنوان یکی از راهکارهای تامین آب مطرح کرد.طبیعتا استفاده از آب تصفیه شده نیازمند زیرساخت قوی جمع‌آوری و انتقال فاضلاب است و تنها با اتکا به این زیرساخت می‌توان زمینه استفاده از این را مهیا کرد، بر این اساس به منظور آگاهی از آخرین وضعیت شبکه آب و فاضلاب کشور به سراغ پژمان تیموری، کارشناس حوزه نیرو رفتیم تا در مورد این موضوع با وی به گفت‌‌و‌گو بنشینیم؛ مشروح این گفت‌گو را در ادامه می‌‌خوانید.* بازچرخانی و تصفیه فاضلاب نیاز حیاتی کشور استفارس:‌ پدیده خشکسالی خاورمیانه را در نوردیده است، در حال حاضر شرایط این بخش از دنیا را چگونه ارزیابی می‌کنید؟تیموری: پدیده‌‌ خشکسالی در کل جهان حاکم است و این پدیده مهمان دائمی آسیایی‌ها و بالاخص مردم خاورمیانه خواهد بود. اصولا قاره‌‌ آسیا حدود 30 درصد مساحت خشکی‌های زمین را داراست، اما حدود 60 درصد کل جمعیت دنیا در آسیا زندگی می‌کنند. کمبود آب در آسیا بالاخص خاورمیانه، نه تنها مولود تراکم جمعیتی بالا است، بلکه ناشی از نامناسب بودن رژیم غذایی این کشورها است که مستلزم مصرف وافر آب برای کشاورزی است.به عنوان مثال، مصرف برنج آسیایی‌ها بسیار بالاست که کشت این محصول مستلزم مصرف فراوان آب است. در مقیاس کوچکتر، خاورمیانه که همواره با تنش‌های آبی دست و پنجه نرم کرده است میزان 4 درصد از کل سطح خشکی‌های جهان را به خود اختصاص می‌دهد، در حالی که حدود 20 درصد جمعیت دنیا در خاورمیانه ساکن هستند، با توجه به شرایط موجود، خاورمیانه به‌زودی به لحاظ خشکسالی و بحران فزاینده‌‌ کمبود آب، با قاره‌‌ آفریقا و کشورهای ورشکسته‌ آبی آن رقابتی شانه به شانه و حتی شدیدتر خواهد داشت.
176,خاتمی: این ملت به چیزی غیر از لغو همه تحریم‌ها تن نخواهد دادخطیب این هفته نماز جمعه تهران با اشاره به روند مذاکرات وین خطاب به تیم مذاکره‌کننده و نمایندگان جمهوری اسلامی ایران در این مذاکرات عنوان کرد: بدانید که این ملت به چیزی غیر از لغو همه تحریم‌ها تن نخواهد داد.به گزارش ایسنا، سید احمد خاتمی در خطبه اول نماز جمعه امروز تهران با اشاره به آیه ۱۸ سوره مبارکه حشر بر اهمیت رعایت تقوا و رفتار خدامدارانه تأکید کرد و گفت:‌ توجه کنید که روز قیامت دور نیست و کنار گوش همه ما می باشد. خودتان را برای زندگی ابدی که بازگشتی ندارد آماده کنید. باید برای سفر آخرت توشه فراهم کرد. آدمی با عمل خود لحظه به لحظه یا تولید بهشت می‌کند یا تولید جهنم.وی در ادامه با تأکید بر اینکه اقامه نماز جمعه بهشت و گناه، جهنم را تولید می‌کند، گفت: عمل ما یک ظاهر دارد و یک باطن. ظاهر آن را در این دنیا خواهیم دید و باطن آن را قیامت نشان ما خواهد داد.خاتمی با بیان اینکه خطیب نماز جمعه موظف است دل‌ها را متوجه خدا و قیامت کند، گفت:‌ ما باید مراقب اعمال خود باشیم چرا که اعمال ما دارای باطن است. برای مثال ظاهر عمل بدزبانی یا فحش چه در سخن، چه در رفتار، چه با قلم یا در فضای مجازی مشخص است ولی باطن آن مار قیامت می‌باشد. پس این را بدانیم که فردایی قطعی داریم و باید برای فردای قطعی خود توشه فراهم کنیم.خطیب نماز جمعه در خطبه دوم نماز جمعه امروز تهران ضمن تسلیت به مناسبت درگذشت آیت‌الله سیدرضی شیرازی به دهم آذر روز بزرگداشت سیدحسن مدرس اشاره کرد و گفت: ایشان از بزرگانی است که در نگاه امام (ره) بسیار عظیم و بزرگ بوده و امام (ره) از ایشان بارها تجلیل کردند. شهید مدرس فردی خدایی و الهی بود. وی در رفتار و  سخن خود رضایت خدا را مورد نظر قرار می‌داد. از سوی دیگر ایشان فردی شجاع بود و از اصول خود کوتاه نمی‌آمد. شهید مدرس در دام طمع نبود و فردی ستم‌ستیز بود. روحیه ستم‌ستیزی که در شما مردم وجود دارد و به همین دلیل است که از نفرت نسبت به آمریکا کوتاه نمی‌آیید و شعار مرگ بر آمریکا سر می‌دهید.وی بیان کرد: شهید مدرس به مردم‌سالاری دینی معتقد بود و بر این مهم اعتقاد داشت که اگرچه اسلام قدرت پاسخگویی به تمامی مسائل زندگی را دارد ولی در عین حال مردم نیز سالار هستند.خاتمی با اشاره به روز ۱۲ آذر روز تصویب قانون اساسی جمهوری اسلامی ایران اظهار کرد: قانون اساسی قاعده مستحکم نظام اسلامی است که به تعبیر مقام معظم رهبری تمدن عظیم اسلامی را می‌توان بر آن نهاد. عمل به آن علاج دردهای اساسی کشور است و هر تخلفی از آن تخلف از روال حرکت انقلابی مردم است. تخلف از قانون اساسی با انقلابی‌گری سازگار نمی‌باشد. این قانون یک قانون معمولی نیست و مترقی‌ترین قانون اساسی جهان می‌باشد. نمی‌توانید در جهان هیچ قانون اساسی را پیدا کنید که حداقل ۵۰ مجتهد و ۵۰ فقیه ۹۰ روز بر روی کلمه به کلمه آن کار کنند. قانون اساسی ما این ویژگی را دارد.خطیب نماز جمعه با بیان اینکه قانون اساسی جمهوری اسلامی ایران آیین‌نامه مردم‌سالاری دینی است، عنوان کرد: این قانون هم حاکمیت اسلامی را مورد توجه قرار می‌دهد، هم ولایت فقیه و هم جمهوریت نظام را. این قانون تبلور مردم‌سالاری دینی است. ما باید توجه کنیم که قانون‌مداری یک تکلیف و وظیفه است. هر شخصی که از قانون عبور کند خودمحور می‌باشد و جایی برای خودمحوران در قانون اساسی و حاکمیت اسلامی وجود ندارد.
177,"مشکل تنش آبی و خشکسالی چگونه حل می شود؟خشکسالی، این پدیده نه چندان جدید زیست بشر و زمین، در مناطق مختلفی مانند ایران که دارای اقلیمی خشک و نیمه خشک هستند هم خود را عیان کرده و موجب شده تا عبور از خشکسالی طی سالهای مختلف، بسیاری از مدیران اجرایی کشورها را درگیر کند؛ اما کمبود منابع آبی در ایران به لحاظ ویژگی‌های طبیعی، زمانی برجسته‌تر شده که می‌بینیم دخالت انسان‌ها در سازوکار طبیعت، به عاملی تبدیل می‌شود که خشکسالی‌ها بسیار سریع‌تر از دیگر کشورها نمود پیدا کند.به گزارش ایسنا، در حال حاضر نظریه‌پردازان علوم طبیعی در کنار دیگر متخصصان علوم زیستی متفق القول‌اند که پدیده خشکسالی  که خود از گرمایش زمین تاثیر می گیرد، به دلیل استفاده بی مهابا و بهره‌برداری‌های بسیار بالای انسان‌ها از طبیعت سرچشمه می گیرد. وقتی اهل فن می گویند که خشکسالی و تامین آب ضروری‌ترین و فوری‌ترین نیاز برای ادامه حیات بشری است، معلوم می شود مشکل بسیار جدی‌تر از آن است که خیال می‌شود.در نتیجه ده‌ها سال از وقت کارشناسان، دانشگاه‌ها و نهادهای بین‌المللی  را درخصوص ""بحران آب"" و اینکه این موضوع می‌تواند به بحران‌های اجتماعی، اقتصادی و چه بسا سیاسی و امنیتی منجر شود، به خود مشغول می کند. اما همانطور که می بینیم کسی گوشش به حرف آنها بدهکارنیست.پیروی از الگوهای مصرف بی رویه از  آب در ایران چه در بخش شرب و چه در بخش های کشاورزی و صنعت همچنان ادامه پیدا می کند و گویی همگان در عین اینکه می دانند مشکل بزرگ رخ داده، فقط آن را به دیگران نشان می دهند اما برای حل کردنش خود قدم از قدم بر نمی دارند و منتظرند ابزارهای حاکمیتی از پس آن برآیند. البته شاید این توقع بی‌جا نباشد اما حل کردن آن بدون مشارکت همگانی  غیرممکن است.پس پیداست که اگر همدلی همه جانبه بین مردم و متولیان وجود نداشته باشد آن اتفاق که همگان در انتظارش به سر می‌برند هیچگاه رخ نخواهد داد. در امتداد تغییر اقلیمی که در جهان رخ داده متاسفانه درکشور ما این چرخه شوم -یعنی خشکسالی-زودتر و بیشتر نمود پیدا کرده است. چرا که پاسخگویی به نیازهای معمول، تامین آب را برای دستگاه های متولی بسیار سخت تر، هزینه برتر و دردسر سازتر کرده است تا جایی که مدیران مختلف هرکدام به زعم خود خواسته اند به نحوی این مشکل را حل کنند که متاسفانه دیده شده گاهی نه تنها در این کار موفق نبوده‌اند بلکه ناخواسته گرهی بر معضل بی‌آبی در مقطع خشکسالی افزوده‌ و آن را کورتر کرده‌اند.تردیدی نیست که کم آبی ناشی از خشکسالی می تواند تبعات بسیار سنگین و غیر قابل جبرانی برای کشور ایجاد کند. انواع و اقسام بحران های اجتماعی بوجود آمده از پدیده کم آبی و خشکسالی گاه می‌تواند شیرازه یک نظام سیاسی و حکومتی را با چالش‌های بسیار بزرگی روبرو کند.در سال‌های گذشته تلاش شد با اجرای طرح‌هایی تحت عنوان سازگاری با کم آبی، طرح تعادل بخشی آب و اعمال مشوق‌های مختلف برای مصرف‌کنندگانی که بهترین بازدهی از مصرف آب  و درنهایت صرفه جویی را در کارنامه خود ثبت کرده بودند، به جنگ بی‌آبی برویم. صرفنظر از این که دولت چه توفیقاتی در این زمینه داشته است به همگان اثبات شد که ابزارهای حاکمیتی به تنهایی نمی‌توانند کاری از پیش ببرند.هفته گذشته رئیس جمهوری در جلسه هیات دولت گفته بود که رسیدگی به مشکل کم‌آبی صرفاً به وزارت نیرو منحصر نمی‌شود و  همه دستگاه‌های مرتبط، وظیفه دارند در مشورت با جوامع دانشگاهی راه حلی ملی برای خشکسالی بیابند.وی با اشاره به رخدادهای اخیر در برخی از نقاط کشور که نشان دهنده صبر از کف دادن مردم و کشاورزان از بی آبی  و واکنش نشان دادن آنها به عدم رفع این مشکل از سوی ارگان‌های درگیر بود، گفت که چنانچه مردم در موضوعی گله‌مند هستند، وظیفه داریم ابعاد مختلف مشکلات و راهکارهای موجود را برای مردم تبیین و تشریح کنیم.رییس جمهوری در عین حال  تغییر الگوی کشت را یکی از راه‌های مواجهه با کم‌آبی دانسته و تاکید کرده بود که باید برای کشت محصولات متناسب با اقلیم و داشته‌های منابع آبی اقدام و آموزش مورد نیاز نیز به کشاورزان ارایه شود.در آن جلسه همچنین تاکید شده بود که  بخش های ذیصلاح، رابطه تگاتنگ ایجاد کنند تا بتوانند مجموعه ایده‌ها و اندیشه های خود را برای برون رفت از این معضل ارائه کنند.داریوش مختاری - کارشناس ارشد حوزه مدیریت منابع آبی- در همین رابه به ایسنا گفت: واقعیت این است که برخی از سازمان‌های مرتبط طی سال های گذشته تلاش کرده اند گام هایی در راستای حل کردن مشکل کم آبی، احیای منابع زیر زمینی، بازگردانی آب، تصفیه فاضلاب‌ها و متعادل کردن میزان آب ا…استحصال شده و مصرف شرب و کشاورزی و صنعتی بردارند اما این تلاش‌ها گاهی حتی توسط دیگر نهادهای دولتی متوقف و یا کم سرعت شده است. برای نمونه می توان به ماجرای دریاچه ارومیه و انبوهی از باغهای سیب در اطراف این منطقه اشاره کرد که سفره‌های زیر زمینی که می توانست به سوی دریاچه ارومیه حرکت کند را متوجه خود ساخت.به گفته وی، این اتفاق ناگوار در حالی رخ می دهد که هر ساله بودجه قابل توجهی برای احیای این دریاچه صرف می شود اما درنهایت گاهی تا کیلومتر ها، محصول سیب باغی، از حیز انتفاع ساقط شده و باقی مانده از باغ‌های اطراف را دپوشده در کنار جاده‌های منطقه می بینیم که در انتظار مشتریانی هستند که این سیب‌ها را به کارخانه‌های خود برده و به شکل کنستانتره در بیاورند.وی ادامه داد: این که این باغ‌ها و کشت میوه‌هایی از این دست که به شکل علنی در مناطق اطراف دریاچه ارومیه دیده می‌شود  بیانگر این نکته است که بدون شک مجوزهای لازم را از وزارت کشاورزی و دیگر ارگان‌های منطقه دریافت کرده است و در نتیجه صدور این مجوزها، شتاب آهنگ سامان‌دهی به دریاچه ارومیه را بسیار کندتر کرده، بسیار تاسف بار است.این کارشناس با بیان اینکه همچنین حفر چاه‌های مجاز و غیرمجاز در جای جای کشور بخش بسیار قابل توجهی از منابع آبی ما را مورد تهدید جدی قرار داده است که باز این مهم نیز با مجوزهای قانونی به انجام رسیده که نه تنها حنای سیاست، مدیریت و سامان بخش به منابع آبی کشور را بیرنگ کرده است بلکه معضلات خطرناکی همچون فرونشست زمین را باعث شده است، گفت: آگاهان می پرسند چگونه است که یک بخش از مدیریت کلان دولت درخصوص تامین آب در شرایط کم آبی و تنش‌های آن خود را به آب و آتش می زند اما نهادی دیگر به راحتی همه آنچه رشته شده را پنبه می‌کند؟ این یک بام و دو هوا بودن و گرفتار شدن در چرخه تکراری آن  فقط هزینه بر است و کسالت‌بار.مختاری اظهار کرد: در عین حال همچنین این سوی مسئله یعنی مصرف کنندگان منابع آبی را هم نمی توان مرتب مجاب کرد که آن روش از صرفه جویی‌هایی که نهادهای مسئول به آن مقیدند و سفارش می کنند را سرلوحه کار خود قرار دهند. آنها به عینه اینطور که ما می خواهیم عمل نمی کنند. بدون شک زمانی توقعات ما از مصرف کنندگان منابع آبی می تواند موجه جلوه کند که برای آنها از پیش بسترهایی را آماده کرده باشیم. بنابراین بنظر می رسد مشکل کم آبی و تنش‌های حاصل از آن را تنها می توان با خرد جمعی و کمک گرفتن از همه جوانب دخیل حل کرد. بهترین راه این است که از هیاهوهای روز فاصله بگیریم  و برای این موضوع پا پیش بگذاریم."
179,"ترکیبی امیدبخش برای کاهش حرکات غیر ارادی مبتلایان به پارکینسونمحققان موسسه زیست‌پزشکی تگزاس در مطالعه‌ای جدید دارویی امیدبخش برای کاهش حرکات غیر ارادی ماهیچه‌ها موسوم به ""دیسکینزی"" (dyskinesia) یافتند این عارضه در افراد مبتلا به پارکینسون به وجود می‌آید.به گزارش ایسنا و به نقل از مدیکال‌اکسپرس، این مولکول کوچک که PD13R نام دارد تا بیش از ۸۵ درصد دیسکینزی را در مدل‌های حیوانی کاهش داد علاوه بر آن حیواناتی که این ترکیب را مصرف کرده بودند در برابر گروهی که داروهای مخصوص پارکینسون دریافت کرده بودند، خواب بهتری داشتند.نتایج این مطالعه در مجله‌ی ""Experimental Neurology"" به چاپ رسیده است.دیسکینزی یکی از عوارض جانبی شایع در بیماران مبتلا به پارکینسون است. این مشکل در نتیجه‌ی بیماری بروز پیدا نمی‌کند بلکه حدود پنج سال پس از مصرف داروی ""لوودوپا"" (levodopa) که داروی اصلی برای بازگرداندن تعادل بیمار، کاهش لرزش و کنترل سایر مشکلات حرکتی است، ظاهر می‌شود.""مارسل دادی"" (Marcel Daadi)، محقق اصلی این مقاله می‌گوید: لوودوپا داروی فوق‌العاده‌ای است و مانند جادو عمل می‌کند اما عوارض جانبی دارد. اگر ما بتوانیم این عوارض جانبی را از بین ببریم می‌توان زندگی بیماران مبتلا به پارکینسون را متحول کرد.طراحی یک دارو برای پارکینسون و عوارض جانبی آن کار دشواری است زیرا این یک بیماری پیش‌رونده است که با بدتر شدن شرایط نورون‌ها و درگیری انتقال دهنده عصبی دوپامین همراه است. به طور کلی پنج گیرنده دوپامین وجود دارد که علیرغم عملکرد متفاوت ساختارهای بسیار مشابهی دارند. یافتن ترکیبی که تنها بر گیرنده مورد نظر اثر بگذارد چالش اصلی است.""دادی"" برای یافتن ترکیبی که تنها به گیرنده مورد نظر یعنی گیرنده دوپامین ۳ (D3) متصل شود، به همکاری با موسسه تحقیقاتی Southwest پرداخت. نرم‌افزار کشف دارو رودیوم (Rhodium) مولکول PD13R را به عنوان یک گزینه احتمالی مناسب شناسایی کرد.""دادی"" برای سنتز این ترکیب با شیمی‌دان دانشگاه تمپل که در حاضر بر روی این گروه از ترکیبات به دلیل خواص ضد روان‌پریشی کار می‌کند، تماس گرفت.او و تیمش در تگزاس بررسی کردند که این ترکیب تا چه اندازه گیرنده دوپامین ۳ را در مقایسه با سایر گیرنده‌ها مورد هدف قرار می‌دهد. آن‌ها دریافتند که اثر آن بر گیرنده دوپامین ۳ بیشتر از دوپامین ۲ است. دوپامین ۲ شبیه‌ترین ساختار را به دوپامین ۳ دارد.آن‌ها سپس PD13R را بر روی جانور ""مارموست"" (marmoset) آزمایش کردند. حیوانات نیز مانند انسان پس از دریافت لوودوپا دچار دیسکینزی شدند و با شروع درمان به وسیله لوودوپا این عارضه به شدت کاهش یافت.به این حیوانات نظارت‌گر فعالیت وصل شد. زمانی که تحت درمان PD13R قرار داشتند فعالیت آن‌ها در طول شب کم بود. در مقابل زمانی که داروی دیگری که برای دیسکینزی تجویز می‌شود و به صورت تجاری وجود دارد به آن‌ها داده شد فعالیت آن‌ها در هنگام شب به طور قابل توجهی بیشتر بود. این نشان دهنده‌ی اثربخشی PD13R است.""دادی"" و گروهش پیش از آغاز آزمایشات بالینی باید به مطالعات بیشتر که برای سازمان غذا و دارو نیاز است بپردازند. او می‌گوید: من امیدوارم که طی دو سال آینده این دارو را وارد فاز اول آزمایشات بالینی کنیم."
183,"به گزارش ایرنا، دکتر مجید تخت روانچی سفیر و نماینده دائم جمهوری اسلامی ایران در سازمان ملل روز سه شنبه به وقت محلی در سخنانی در چهل و پنجمین اجلاس سالانه وزرای امور خارجه گروه ۷۷ بعلاوه چین اظهار داشت: در حالی که امسال پنجاه و پنجمین سالگرد تصویب منشور الجزایر در اولین اجلاس وزرای امور خارجه گروه ۷۷ بعلاوه چین را گرامی می داریم باید همچنان همانگونه که در  آن سند تصریح شده، حول آرمانها و منافع مشترک اعضای گروه، متحد مانده و بطور مصمم، تلاش های جمعی خود را برای نیل به توسعه اقتصادی و اجتماعی و نیز تحقق صلح، ثبات و رفاه همه ی اعضای گروه معطوف کنیم.ارشدترین دیپلمات جمهوری اسلامی ایران در سازمان ملل متحد افزود: گروه ۷۷ بعلاوه چین به عنوان بزر گترین بلوک بین دولتی در سازمان ملل، این ابزار و اهرم را در دسترس همه ی کشورهای در حال توسعه قرار می دهد تا بتوانند منافع جمعی خود را با تکیه بر ارتقای ظرفیت مذاکراتی در همه مسائل اقتصادی بین المللی در سازمان ملل به پیش ببرند.سفیر ایران در سازمان ملل متحد گفت: اکنون پس از نزدیک به شش دهه از تاسیس این گروه و به رغم همه موانع و چالش هایی که با آن مواجهیم، گروه ۷۷ طی این سالها توانسته در عمل ثابت کند که همکاری بین المللی تنها راه حفظ و پاسداشت از ارزشهای مشترک و حل و فصل چالش های فراروی جهان است.   نماینده دائم کشورمان در سازمان ملل اظهار داشت: هرچند شکل چالش هایی که امروز با آن روبرو هستیم در مقایسه با سالهای ابتدایی تشکیل گروه ۷۷ قدری تفاوت کرده اما ماهیت این چالش ها تغییر چندانی نداشته و تنها راه مقابله با آن نیز توسل به چندجانبه گرایی و همکاری جمعی است.تخت روانچی در بخش دیگری از سخنان خود تاکید کرد: همه گیری کووید ۱۹ زنگ هشداری برای کل جهان بود تا یکبار دیگر به ما یادآوری کند که توسعه، رفاه و سعادت بشریت به یکدیگر متصل بوده و وابستگی متقابل دارد. ارشدترین دیپلمات جمهوری اسلامی ایران در سازمان ملل گفت: با این وجود، درحالیکه همه کشورها، دست در دست یکدیگر به همکاری برای مقابله با این همه گیری مشغولند، متاسفانه شاهدیم که آمریکا به تحمیل اقدامات نامشروع یکجانبه قهرآمیز خود از جمله تحریم های یکجانبه ی غیرقانونی بر تعدادی از کشورها که بیشترین خسارت و رنج را از عواقب وخیم همه گیری کرونا متحمل شده اند، ادامه می دهد.تخت روانچی اضافه کرد: این اقدامات غیرقانونی از یک سو و فقدان اقدام موثر و جدی از طرف جامعه بین المللی برای مقابله با این اقدامات، موجب شده که آرمان توسعه پایدار و محور آن یعنی ""هیچکس نباید از توسعه عقب بماند""، به یک شعار صرفا بی محتوا، بی معنی و تزئینی بدل شود.سفیر ایران در سازمان ملل متحد ادامه داد: معتقدیم مهمترین بحران ها و چالش های بین المللی امروز فرا روی بشر،  یعنی همه گیری کرونا و نیز یکجانبه گرایی، شکست نخواهند خورد مگر اینکه با پاسخ جمعی و واحد و نیز تلاش مشترک همه ی کشورهای جهان تحت لوای چندجانبه گرایی و همبستگی و مطابق با روح همکاری جمعی بین المللی، مواجه شوند و این آرمانی است که گروه ۷۷ بعلاوه چین برای تحقق آن ایجاد شده است."
186,به گزارش روز سه شنبه ایرنا از دفتر حفظ و نشر آثار حضرت آیت الله العظمی خامنه ای، این اطلاعیه می افزاید: در پی انتشار نامه پوزش خواهی مرحوم آیت‌الله آذری قمی از رهبر معظم انقلاب اسلامی در رسانه‌ها و طرح برخی ادعاها و تردیدها در صحت و تاریخ آن، برخی از پژوهشگران تاریخ انقلاب اسلامی و تعدادی از مراکز و مؤسسات فعال در حوزه مطالعات تاریخی، طی نامه‌ای با اشاره به اهمیت موضوع و مباحث پیش آمده، از دفتر حفظ و نشر آثار حضرت آیت‌الله العظمی خامنه‌ای مدظله‌العالی درخواست روشنگری و رفع ابهام کردند.این دفتر در پاسخ به این درخواست اعلام می‌کند مرحوم آیت‌الله آذری قمی مکاتبات متعددی با رهبر معظم انقلاب مدظله‌العالی داشته که از جمله‌ آنها دو نامه مشتمل بر عذرخواهی از معظم‌له است.نامه اول در ۱۳۷۵/۳/۱۲ برابر با ۱۴ محرم ۱۴۱۷ نگارش شده که در صفحه ۱۶۶ کتاب «روشن‌بینی امام خمینی رحمة‌الله‌علیه» تألیف آیت‌الله ری‌شهری دامت‌برکاته درج شده و اخیراً توسط مؤسسه تنظیم و نشر آثار حضرت امام خمینی قدس‌سره‌الشریف منتشر شده‌ است.مرحوم آیت‌الله آذری قمی در نامه‌ی دیگری در تاریخ ۱۳۷۶/۲/۱ با اشاره به نامه‌ی اول، به همین مضمون تصریح کرده و در بخشی از آن نوشته است: «در نامه‌ای که توسط آقای مسعودی تقدیم شد جهت را سؤال کرده بودید ایشان نمی‌دانستند. در اوائل مساله مرجعیت من فکر می کردم که شما هم به دنبال مقام هستید. با توسل به حضرت عباس سلام‌الله علیه مشکلم فوراً حل شد و شنیدم که فرزندان خود را به آقای بهجت ارجاع داده‌اید. در هر صورت من سخت احساس مظلومیت و محرومیت از خدمت به نظام می‌نمایم و از شما توقع دارم که آنرا رفع نمائید و اگر با آن سوء ظن به شما جسارت شده مرا ببخشید.» این دفتر برای رفع هرگونه ابهام و به منظور بهره‌برداری همه‌ علاقمندان بخصوص پژوهشگران حوزه تاریخ انقلاب اسلامی، تصویر آنها را منتشر می‌کند.
189,خانم دکتری که توئیت‌های او در روزهای اخیر سبب رنجش خاطر مردم سمنان شده بود، از سمنانی‌ها دلجویی کرد و گفت: رفتارم احساسی بود؛ عذرخواهی می‌کنم! به گزارش خبرگزاری فارس از سمنان، یک بانوی پزشک متخصص پاتولوژی در روزهای گذشته با چند توئیت سبب رنجش خاطر مردم سمنان شده بود؛ اقدامی که در برخی رسانه‌ها و شبکه‌های اجتماعی این استان هم بازتاب داشت و با واکنش‌های متعددی همراه شد.پس از داغ شدن واکنش‌های مردم به این موضوع و انتشار خبر آن در خبرگزاری فارس، این پزشک در تماس تلفنی با خبرنگار خبرگزاری فارس در سمنان، از اقدام خود ابراز پشیمانی و از مردم سمنان دلجویی کرد.او در گفت‌وگو با فارس، با اشاره به اینکه حدود یک سال در سمنان بوده و شرایط در این مدت با فراز و نشیب‌های متعددی همراه شده است، می‌گوید: توئیت‌هایم واقعاً واکنش احساسی به شرایط سختی بود که در آن قرار داشتم و از مردم عذر می‌خواهم؛ پدرم بیمار است و باید در اصفهان، کنارشان می‌بودم که این فرصت برایم مهیا نمی‌شد و از این‌رو، رفتار احساسی داشتم.این پزشک متخصص همچنین گفت: کمیسیون موارد خاص وزارت بهداشت دی‌ماه ۹۹ با جابه‌جایی من موافقت بدون قید و شرط کرده بود که تا اواخر آبان ماه امسال، این انتقالی از دانشگاه علوم پزشکی استان سمنان ممکن نشد و متأسفانه این امر، آن واکنش احساسی رقم زد.او می‌گوید: بسیار علاقه‌مند هستم که سمنان را به دوستان و آشنایانم معرفی کنم و بگویم که چه اقلیم جالبی دارد و حتماً به آن سفر کنند؛ مردم سمنان هم انسان‌های شریف و خوبی هستند و نباید مشکلات اداری، مرا از مردم دلخور می‌کرد.این پزشک که دوران حضورش در سمنان تمام شده است، می‌گوید: زمانی که در سمنان بودم، تا آنجا که در توانم بود، برای مردم انجام دادم و از دی‌ماه سال ۹۹ گرمسار را هم چون پزشک قبلی بیمار شده بود و دیگر امکان حضور نداشت، پوشش می‌دادم.او همچنین با توئیتی رسماً هم از مردم سمنان عذرخواهی کرده است.
201,اعتراض به مضامین غیراخلاقی کتب درسی در آمریکا/ انجمن کتابخانه‌های آمریکا: وضعیت اعتراضات بی‌سابقه است!به گزارش خبرنگار رسانه خبرگزاری فارس به نقل از گاردین، انجمن کتابخانه‌های آمریکا، که چالش‌های کتاب‌ها را رصد می‌کند، می‌گوید رسانه‌های اجتماعی اعتراض‌ها را به بالاترین میزان در دهه‌های اخیر افزایش داده‌اند.کتابخانه‌های ایالات متحده از افزایش تلاش‌های سازمان یافته برای ممنوعیت کتاب در مدارس خبر می‌دهند. مشکل اصلی معترضین مضامین غیراخلاقی موجود در محتوای کتاب‌ها عنوان شده است.از فراخوان‌ها در ویرجینیا برای سوزاندن کتاب‌های «صریح جنسی» در کتابخانه‌های مدرسه گرفته تا موجی از چالش‌ها برای عناوین نویسندگان از تونی موریسون تا آلیسون بچدل، انجمن کتابخانه‌های آمریکا افزایش بی‌سابقه‌ای در تلاش‌ها برای ممنوع کردن کتاب‌ها در کتابخانه‌ها را نشان می‌دهد که توسط کمپین های محافظه کار سازماندهی شده و به آنها دامن می زنند.دبورا کالدول استون، مدیر انجمن کتابخانه‌های آمریکا(ALA): « هیچ‌وقت این حجم گسترده‌ از چالش‌ها را در زمان حضورم در انجمن طی ۲۰ سال گذشته ندیده‌ام. ما هیچ وقت نبوده که روزی چهار یا پنج گزارش در روزهای متوالی دریافت کنیم، گاهی اوقات به هشت گزارش در روز هم می‌رسد. «رسانه‌های اجتماعی چالش‌های محلی را تشدید می‌کنند و در حال پخش شدن هستند، اما ما همچنین تعدادی سازمان را مشاهده کرده‌ایم که اعضای محلی را برای رفتن به جلسات هیئت مدیره مدرسه و کتاب‌های چالشی تحریک می‌کنند. ما شاهد کمپینی برای حذف کتاب‌ها هستیم، به‌ویژه کتاب‌هایی که با مضامین «LGBTQIA»(همجنسبازها) و کتاب‌هایی که با نژادپرستی سروکار دارند.کتاب «آبی‌ترین چشم» اثر تونی موریسون به دلیل محتوای «صریح» از کتابخانه‌های مدارس در یوتا حذف شد. در ویرجینیا، معشوق برنده جایزه نوبل به دلایل مشابهی به چالش کشیده شده است. Fun Home(خانه جالب) نوشته بچدل، خاطرات مصور با موضوع تمایلات و عادات جنسی خود و پدرش و تمایلات جنسی پدرش، به دلیل مضامین دگرباشان جنسی از قفسه‌های کانزاس شمالی بیرون کشیده شد، در حالی که یکی از ناحیه‌های پنسیلوانیا در جنوب، فهرست بلندبالایی از عناوین نژادژرستانه و با موضوعات رنگین‌پوستان را ممنوع کرد.این بخشی از مشکلات مردم آمریکا با کتاب‌هایی است که آن را مایه نگرانی خانواده و به ویژه کودکان و نوجوانان خود می‌دانند و هر روز بیش از پیش از مشکلات و اعتراضات مدنی در آمریکا و تقریبا در تمام ایالت‌ها برای جمع کردن کتاب‌های مشکل‌دار جنسی در مدارس و کتابخانه‌ها حکایت دارد. افزایش اعتراضات نشان می‌دهد مردم آمریکا نمی‌خواهند هرچیزی در مدرسه به کودکانشان خورانده شود.
202,فراخوان انتشار طراحی شخصیت سواد رسانه‌ای منتشر شدبه گزارش خبرگزاری فارس، در این فراخوان از صاحب‌نظران و علاقمندان حوزه سواد رسانه‌ای دعوت شده تا طرح‌ها و ایده‌های خود را در مورد طراحی شخصیت (کاراکتر) سواد رسانه‌ای به این مرکز ارسال کنند.بنا بر این گزارش، در این فراخوان با تاکید بر انتقال مفاهیم از طریق شخصیت‌های کارتونی و انیمیشن(پویانمایی) آمده است: مرکز توسعه فرهنگ هنر در فضای مجازی در راستای ماموریت خود برای اشاعه مفاهیم سواد رسانه‌ای، از صاحب‌نظران عرصه هنرهای دیجیتالی برای طراحی شخصیت سواد رسانه‌ای دعوت کرده است.مرجع و مروج بودن، مخاطب پسند بودن و شایستگی‌های فردی، شامل خصوصیات اخلاقی و عملی از ویژگیهای مدنظر مرکز توسعه فرهنگ و هنر در فضای مجازی وزارت فرهنگ و ارشاد اسلامی است.علاقمندان به شرکت در این فراخوان باید «دربرگیری خصوصیات فرهنگی و تربیتی سازنده برای رشد و اعتلای جامعه متناسب با فرهنگ ایرانی و اسلامی و لحاظ قرار دادن ساحت‌های تربیتی چندگانه و مهارت‌های زندگی ذیل ترویج سواد رسانه‌های (نگاه تربیتی، رشد و آگاهی بخشی به سواد رسانه‌ای) شامل ابعاد اعتقادی، عبادی و اخلاقی، زیبایی‌شناختی و هنری، اقتصادی و حرفه‌ای، علمی و فناورانه را در طراحی‌ شخصیت مورد نظر خود رعایت کنند.فعالان هنرهای دیجیتالی علاقمند به شرکت در این فراخوان می‌توانند برای کسب اطلاعات بیشتر به سامانه https://platzaar.ir/  مراجعه نمایند.
203,شگردهای رسانه‌ای در علوم شناختی| تکنیک 63: ماسه ‌های خیس ـ روان و خشکخبرگزاری فارس- گروه رسانه: آنهایی که در زمین ماسه ای رانندگی کرده اند می دانند چه کار سنگینی است که خودرو را به راحتی پیش ببرید. این خصلت ماسه های خیس و خشک است که هر کدام انسان را خسته می کند. این خستگی مرحله به مرحله اتفاق می افتد، دقیقا براساس همین خصلت، شگردی در رسانه ها شکل گرفته با عنوان ” ماسه‌ های خیس ـ روان و خشک “رسانه های بیگانه حیات و بقای خود را روی مردم معترضی گذاشته اند که به هر بهانه به خیابان بیاورند. وقتی از این مرحله به نتیجه نرسیدند روی کشته ها و زندانی ها ، مانور می دهند تا آنان را بهانه برای فعال شدن دیگران کنند. از این مرحله که می گذرند برای حفظ این جمعیت دوباره بهانه جدید پیدا می کنند تا حس اعتراض و شورش را زنده نگه دارند. برای این رسانه بسیار مهم است که مخاطب به هیچ عنوان نباید خسته شود و کنار بکشد.علیرضا داودی کارشناس‌ ارشد رسانه و علوم شناختی در گفتگو با فارس، ضمن تشریح کارکرد رسانه‌ های فارسی زبان بیگانه درخصوص تکنیک ” ماسه‌ های خیس ـ روان و خشک “ گفت: تکنیک ماسه یک فرآیند عجیب و غریبی دارد و آن هم اینکه ذهن را معمولا بصورت محاسبه شده گیر می اندازد ، خشک می کند و بعد آن، جان پناه ذهن نسبت به رویداد هایی که نسبت به آن قرار پیدا کند را از بین می برد.داودی افزود: شما کنار ساحل هستید آب می زند و ماسه ها را خیس می کند، فرض کنید یک ماشین چرخ هایش در ماسه های خیس گیر کرده است معمولا با یک وسیله کمک می کنند این چرخ ها از ماسه خیس بیرون بیاورند، لاستیک جلویی بیرون می آید ، لاستیک عقبی گیر می کند دوباره همان لاستیک جلو که بیرون آمده بود ، مجدد نیم متر جلوتر گیر می کند. ماشین جهش کرده نسبت به موقعیت قبل خود اما مشکل برطرف نشده است.کارشناس‌ ارشد رسانه و علوم شناختی گفت: معمولا در تکنیک ماسه های خیس همین اتفاق می افتد یعنی شما با این فرض که سرعت بالای ذهن و تکنیک ها می تواند باعث خروج ماشین بشود و  یک جهشی ایجاد می کند در حالی که این جهش نقطه آغازین گیر کردن بعدی است لذا این مشکل حل نشده وارد مشکل دیگر می شود و مدام تکرار می شود.داودی افزود: حرکت کردن در ماسه های خشک نقطه مقابل این حرکت است شما در ماسه خشک احساس نمی کنید که دائما درگیر شوید اما وقتی که روی ماسه خشک می دوید عضلات گرفته می شود فرو رفتگی درست است که عمیق نیست اما داری وزن بیشتر ، دارای چگالی بییشتر هست بنابراین شما بعد از مدتی دویدن ، احساس خستگی بیشتری می کنید و ماسه خشک یعنی خیلی اتفاقات پسینی دیگر را همراه دارد.کارشناس‌ ارشد رسانه و علوم شناختی  ادامه داد در عین حالی که می تواند قدرت افزا باشد ، می تواند خستگی آفرین هم باشد، وقتی که رسیدید به نقطه ای که از ماسه خشک و از ماسه های خیس بیرون بیایید ، می نشینید و می خواهید استراحت بکنید، می بینید که ماسه هایی وجود دارند به صورت رمل سایه ای دارند و می روید زیر سایه آن استراحت می کنید، با اندک باد، این جان پناه جابجا می شود ، چون هیچ پایداری ، نسبت به همبستگی ذرات برای ذهن وجود ندارد.داودی گفت: برای همین می گویند اگر ماشینی در ماسه خیس گیر کرد دو تا چوب به دور لاستیک ببندید تا بیرون بیاد که برای ماسه های خشک ایجاد چالش و ترمز می کند برای اینکه لاستیک را خارج کند، پس خروج از ماسه های خیس یعنی جایی که به لحاظ ذهنی رسانه موضوعی رو مطرح می کنند و  مخاطب را گیر می اندازند در آن موضوع و یک راه حل انتخاب  و معرفی می کنند، مخاطب تصور می کند به واسطه آن راه حل، جهش ایجاد شده است ، در صورتی که وقتی شما از آن راه حل استفاده می کنید و جهش می کنید دقیقا در چاله ی بعدی قرار می گیرید.کارشناس‌ ارشد رسانه و علوم شناختی ادامه داد چون ذهن چهار بعد دارد پس در این ابعاد شما نمی توانید جهش کنید و خلاص بشوید و بلافاصله هدایت می شوید در ماسه های خشک،  ذهن را شروع می کنند به حرکت دادن، می دانند شما به خیال اینکه ، دیگر این ماسه خیس نیست، که در آن گیر کنید ، شما را با سرعت حرکت می دهند و  وقتی می دوید در تصورتان این است که، گیر نمی کنید ، خسته می شوید، وقتی که خسته شدید ، دیگر امکان ادامه دویدن را  ندارید  پس نسبت به موضوعی که آن ها مطرح کردن شما خسته می شوید ، زده می شوید و رها می کنید، در هر حالت جامپ اتفاق افتاده است و هر دو موضوع رها شده است و نهایتا می گویید در ماسه خیس که موفق نشدیم در ماسه خشک همچنین ، حالا یک جا استراحت کنیم راجع به این موضوع فکر کنیم در حالی که شما رفتید زیر سایه آن موضوع و فکر می کنید که از هر دو موضوع جامپ کردید، آرام آرام آن موضوع را سایه اش را از روی سر شما بر می دارند.داودی گفت: نتیجه ماسه های خشک ، خیس و روان ، زده شدن و آبسه ذهنی نسبت به حساسیت در مورد آن موضوعات است، پس ذهن نسبت به این موضوع واکنش نشان نمی دهد ، پس هر جا این موضوع را ببیند ، می تواند خیلی راحت از روی آن عبور کند ، چون رسانه به او یاد داد علی الخصوص آنجایی که مسائل ملی مطرح می شود و نیازی و تلفیق از عاطفه و عقلانیت وجود دارد ، آنجا دیگر ذهن از قصه عبور می کند.داودی افزود: به عنوان مثال موضوع حقوق بشر وقتی مطرح می شود شما در ماسه های خیس وقتی گیر می کنید جامعه توقع دارد که با یک طرح مسئله حقوق بشری شما را جامپ بدهند وقتی می بینید آن مسئله مطرح شده توسط رسانه ، به صورت میدانی و علی الارض قابلیت انجام شدن ندارد و  مغایر همه ی آن فکت ها ، محورها و سیاست هاست ، شما در این مسئله حقوق بشری راجع به خانم X یا آقای Y یا فلان مسئله خارج شدید، اما در مسئله بعدی قرار گرفتید، عدم رسیدگی یا تعدد موضوع یا هر دو مطلب، حال  شما را می برند در فضایی که اشکال ندارد با سرعت حرکت کنید، خودتان اقدام کنید ، خودتان توئیت بزنید، خودتان مطلب بگذارید بفرستید، خودتان بیایید گفتگو کنید ، شما را نسبت به برخورد حاکمیتی یا برخورد دولتی  مایوس می کنند، می گویند  حالا خودتان حرکت کنید ، روی ماسه های خشک قرار می دهند و عنوان می کنند  نسبت به این موضوع یک اقدامی  نشان بدهید وقتی می دوید و این دویدن هیچ اکتی ندارد و آن مسئله حقوق بشری برای شما معضل شده بود، همچنان ادامه دارد، می گویند خیلی خب اشکال ندارد ، بیایید استراحت کنید، این حقوق بشر را نگه دارید و  بروید به جنبه محیط زیست بپردازید، یک جان پناه محیط زیستی برای شما ایجاد می کنند  در حالی که خود آن محیط زیست رمل هایی هستند و ماسه هایی هستند که آرام آرام از روی ذهن شما عبور می کنند، در حالی که استراحت ذهنی داشته باشید خودش یک پدیده افتادگی ذهنی ایجاد می کند پس بنابراین شما نسبت به این پدیده افتادگی ذهنی دارای یک فرآیند زدگی می شوید و هیچ جان پناهی ندارید.داودی گفت: مسئله حقوق بشر از این جا به بعد می شود معضل ذهن شما، آیا شما برای حل آن  توانایی داریی؟ در دو مرحله قبل اثبات شده ندارید، آیا قدرت خودخوری دارید؟ بله،  پس بیشتر خودخوری کنید ، خودت را بیشتر اذیت کنید، نسبت به ذهن خودت بیشتر فشار بیاورید، هم درگیر موضوع شدید ، هم خسته شدید ، هم جان پناه ندارید ، پس احساس رهاشدگی شدید نسبت به موضوع می کنید، در حالی که موضوع هیچ ربطی به شما نداشته است.شگردهای رسانه ‌های بیگانه برای تغییر ذهن مخاطب فارسی زبان هر روز بیشتر می ‌شود، شناختن و درک این جنگ شناختی قسمتی از سواد رسانه‌ای مورد نیاز امروز ایران‌مان است. بنابراین رسانه ‌ها تلاش می کنند مطابق اهدافی که دارند در این فرآیند دخالت کنند. ایجاد، تغییر یا تقویت باورها، از کارکردهای رسانه ها در همراه سازی مخاطبان است.مجموعه برنامه کوتاه ”روایت رنگ‌ها“  روایتی از تکنیک ‌های جنگ شناختی است که در شبکه رادیوییِ رادیو گفت و گو تولید و پخش می شود.تکنیک ‌های رسانه‌ ای در دنیای امروز وارد فضای علوم شناختی شده است از این رو رادیو گفت و گو مجموعه برنامه‌ای 90 قسمتی برای آشنایی مخاطبان با این تکنیک‌ ها را تدارک دیده است.”روایت رنگ‌ها“ نام این مجموعه برنامه‌ی تخصصی در حوزه علوم شناختی با محوریت شگردهای رسانه‌ای در انحراف افکار عمومی است که ماموریت این شبکه، در جریان ‌سازی موثر بر نخبگان و کنشگران جامعه ایرانی را محقق کرده است.این مجموعه برنامه که در قالب ساختارهای نوین طراحی و تولید شده، در هر قسمت و در گفت و گو با دکتر علیرضا داودی کارشناس مسائل رسانه و متخصص علوم شناختی، با رویکردی تخصصی و تحلیلی و با مصداق‌های عینی به افشای تکنیک‌ های رسانه‌ های بیگانه و معاند در جهت تخریب ذهن مرم ایران می پردازد.روایت رنگ‌ها هر روز ساعت 11:55 دقیقه از رادیو گفت و گو موج اف ام ردیف 103.5 مگاهرتز تقدیم علاقه‌مندان می‌شود.
208,آیت‌الله رئیسی: پاسخگوی امانتی باشیم که مردم به ما داده‌اند/ گرفتار حاشیه‌ها نشویمبه گزارش خبرنگار پارلمانی خبرگزاری فارس، آیت‌الله سیدابراهیم رئیسی، رئیس‌جمهور صبح امروز در نشست مشترک مجلس و دولت که به میزبانی نمایندگان مجلس شورای اسلامی در صحن بهارستان برگزار شد، با تبریک دهم آذر ماه روز مجلس اظهار داشت: یکی از جلوه‌های مهم مکتب شهید مدرس و مکتب سیاسی امام (ره) برای عالم این است که می‌توان با دین‌مداری جامعه امروز را سعادتمند کرد.وی افزود: پرچمی که امروز به دست رهبر معظم انقلاب است، می‌خواهد به جوامع بشری این پیام را بدهد که دین می‌تواند این جوامع را اداره کرده و سعادتمند کند.رئیس‌جمهور با تأکید بر اینکه باید در پیشگاه خداوند پاسخگوی امانتی باشیم که مردم به ما داده‌اند، به اهمیت مسأله قانون‌گذاری اشاره کرد و اظهار داشت:‌ قانون‌گذاری و ریل‌گذاری برای حرکت جامعه مسؤولیت مهمی است که مجلس به عهده دارد ؛ مجلس، جلوه اراده مردم و تشخیص آنان است و این نکته مهمی است که ما جلوه اراده مردم را برای ریل‌گذاری جهت حرکت کشور در اختیار داریم.رئیسی تأکید کرد: مهمتر از اصل قانون، اجرای قانون است و همه باید خود را موظف به اجرا بدانند؛ همه اشخاص و مسؤولان بدون استثناء باید خود را در چارچوب قانون تعریف کنند و قانون را معیار عدالت در جامعه بدانند، چرا که امروز معیاری بهتر از این برای اجرای عدالت نداریم.تنقیح قوانین ضروری استوی با بیان اینکه همه سلیقه‌های سیاسی باید قانون‌مدارانه حرکت کنند گفت:‌ در قوانین، به روز بودن و کارآمد بودن آنها مهم است، اما مهمتر از آن تنقیح قوانین است که مقام معظم رهبری نیز در سیاست‌های ابلاغی نظام قانون‌گذاری بر آن تأکید کرده‌اند، این موضوع وظیفه همه است اما محوریت کار به عهده مجلس است.رئیس‌جمهور با بیان اینکه برای اجرای قوانین نیازمند همدلی و هماهنگی همه بخش‌های مسؤول در کشور هستیم، عنوان کرد: مسأله هماهنگی قوا یک تاکتیک نیست، بلکه یک راهبرد و یک ضرورت اجتناب‌ناپذیر است.رئیسی با بیان اینکه حاشیه‌ها نباید به متن بیاید اظهار داشت: ممکن است اختلاف دیدگاه‌ها باشد اما این‌ها حاشیه است و متن، همان انسجام و هماهنگی قوا و دست‌اندرکاران امور مردم است لذا نباید گرفتار حاشیه‌ها بشویم.وی خاطرنشان کرد: هدف از انسجام قوا و نهادها و هماهنگی آنها، خدمت به مردم و گره‌گشایی از زندگی آنها و برداشتن گام‌های بزرگ در کشور است
209,اسناد واگذاری حریم تالاب‌ها به وزارت نیرو باطل شدسمیه رفیعی رئیس فراکسیون محیط زیست مجلس شورای اسلامی در گفت‌وگو با خبرنگار پارلمانی خبرگزاری فارس، با اشاره به قانون ملی شدن جنگل های کشور مصوب ۱۳۴۱ گفت: بر اساس ماده یک این قانون عرصه و اعیان کلیه جنگل‌ها، اراضی جنگلی، بیشه ها و مراتع (و تالاب ها، انهار طبیعی و مسیل ها که جزء لاینفک این عرصه ها می باشند)، ملی بوده و در مالکیت دولت جمهوری اسلامی ایران با نمایندگی سازمان جنگلها، مراتع و آبخیزداری کشور است.وی افزود: ثبت تمام عرصه‌های اراضی ملی به نام سازمان جنگلها، مراتع و آبخیزداری نشان دهنده این است که از منظر قانون تنها یک سازمان متولی اراضی ملی کشور است. اگرچه مدیریت برخی از این عرصه ها مانند تالاب‌ها ، بر عهده سازمان حفاظت محیط زیست نهاده شده است.نماینده تهران در مجلس با بیان این که بر اساس قانون توزیع عادلانه آب، وزارت نیرو مسئول تعیین حریم بستر‌رودخانه‌ها و تالاب‌هاست، افزود: متاسفانه وزارت نیرو چندی پیش با سوء استفاده از این قانون نسبت به تسلیم محدوده‌های تعیین شده حد بستر و حریم تالابها به سازمان ثبت اسناد و املاک کشور اقدام کرد تا این عرصه ها به عنوان اراضی کاداستر ملی ثبت و در مرحله بعد اقدام به اخذ سند مالکیت به نمایندگی از دولت و بنام آن وزارتخانه کند.رفیعی با تاکید بر این که وزارت نیرو این مسئولیت و اختیار را به مالکیت تالاب ها تعبیر کرده بود،‌ بیان کرد: در پی این اقدام و بلافاصله با اطلاع فراکسیون محیط زیست مجلس، این فراکسیون به موضوع ورود کرد و با استناد به مواد قانونی موضوع را از مبادی قانونی پیگیری کرد.نماینده مردم تهران در مجلس شورای اسلامی با اشاره به تفاهم‌نامه غیرقانونی که بین سازمان جنگلها و وزارت نیرو در این خصوص به امضا رسیده بود گفت: خوشبختانه با ورود مجلس به موضوع و سپس همراهی معاونت حقوقی ریاست جمهوری این اقدام غیرقانونی وزارت نیرو متوقف شد.وی با اشاره به پیگیری موضوع از قوه قضائیه و سازمان ثبت اسناد و املاک کشور خاطرنشان کرد: با تلاش‌های صورت گرفته توسط فراکسیون محیط زیست مجلس اخیرا معاون امور املاک و کاداستر سازمان ثبت اسناد در نامه‌ای به تمامی ادارات کل ثبت استالها صدور سند مالکیت تالابها را به نام دولت تنها به نمایندگی سازمان جنگلها مراتع، آبخیزداری بلامانع اعلام کرده است وبدین ترتیب اسناد مالکیت صادر شده برای وزارت نیرو در این خصوص ابطال شده است.رفیعی ضمن تشکر از دستگاه قضایی تاکید کرد: با توجه به اهمیت ویژه تالابها از لحاظ تنوع زیستی، این گونه اراضی از ارزش زیست محیطی و اقتصادی بالایی برخوردارند و این امر موجب دست درازی و تخریب سودجویانه در این نوع اراضی می‌شود لذا تثبیت و صدور اسناد برای آنها حائز اهمیت است که امیدواریم هرچه سریعتر اسناد مربوطه صادر شود.
211,قالیباف: آقای رئیس‌جمهور گواهی می‌دهم در این مدت تلاش بسیار مجاهدانه‌ای داشتیدبه گزارش خبرنگار پارلمانی خبرگزاری فارس، محمدباقر قالیباف رئیس مجلس شورای اسلامی در نشست مشترک با دولت که صبح امروز برگزار شد، طی سخنانی اظهار داشت: این مجلس به برکت خون شهید مدرس پابرجاست؛ شهید مدرس این روحانی متقی که بزرگترین خصیصه ترس از خدا بود هرگز چشم غره مستکبرین و قلدرمابانی مانند رضاخان را بر نتابید و برای عزت این ملت و احیای دین، سیاست و قدرت و افتخار این کشور برای همیشه تاریخ افتخار آفرین بود.وی افزود: جناب آقای رئیس‌جمهور! بنده به عنوان یک نماینده و خادم نمایندگان عزیز عرض می‌کنم و انصافاً گواهی می‌دهم که از نزدیک با شما در این مدت دولت و با سابقه‌ای که از گذشته از جنابعالی مطلعم، انصافاً در این بیش از یکصد روز تلاش بسیار مجاهدانه پرکار و پرتلاش را داشتید؛ حتی پنجشنبه و جمعه ها را هم مشغول کار هستید.رئیس مجلس خطاب به رئیس جمهور گفت: واقعاً آن ویژگی مردمی بودن، توجه به سفرهای استانی قابل توجه است؛ هرچند برخی نقد می‌کنند که ممکن است این سفرها تحول نداشته باشد؛ اما نفس سفر و بین مردم بودن و دردودل مردم را شنیدن خود نعمت بزرگی است که میزهای کاری و مسئولیت‌ها ما را از مردم غافل نکند.وی تصریح کرد: این سفرها باعث می‌شود دغدغه مردم هر روز در وجود ما باقی بماند همان طور که این دغدغه در همکاران من هم وجود دارد.
214,رژیم غذایی مناسب برای درمان زخم معدهمحمود اسحاق حسینی فوق تخصص گوارش و کبد در گفت‌وگو با خبرنگار سلامت خبرگزاری فارس درباره ورم معده و شکم گفت: داروها اثر مستقیم یا سیستمیک بر روی معده دارند . نفخ و پری شکم به دلیل حرکت دستگاه گوارش است اما افرادی که دچار این حالت هستند و همزمان هم دارو مصرف می کنند باید آندوسکوپی شوند. ورم معده مد نظر پزشکان متخصص  تغییرات التهابی در معده است که در تکه‌برداری آندوسکوپی مشاهده می شود و گاستریت یا ورم معده به آن اطلاق می‌شود اما پری و نفخ و سنگینی شکم ناشی خوردن غذا مشکل خاصی ایجاد نمی‌کند.وی درخصوص افرادی که مدام گرسنه هستند و پس از هر وعده غذایی درد دارند گفت: این افراد ترشح بیش از حد اسید دارند که معمولا در زخم های اثنی‌عشری دیده می شود. دردهای شکمی می تواند ناشی از زخم معده یا اثنی‌عشر باشد. این افراد باید آندوسکوپی شوند.فوق تخصص گوارش و کبد علت نفخ شکمی پس از نوشیدن شیر یا برخی مایعات را اینگونه عنوان کرد: برخی در بدن لاکتاز ندارند یا این آنزیم را کم دارند. این افراد پس از خوردن شیر دچار نفخ شکمی و بعضا اسهال می‌شوند. به این افراد توصیه می‌شود از خوردن شیر پرهیز کنند اگرچه واکنش بدن نسبت به شیر ،بستگی به کم بودن میزان آنزیم در بدن دارد.وی افزود: برخی از این افراد می توانند ماست بخورند. لاکتوباسیلوس در ماست می تواند با ایجاد لاکتاز موجب شود تا برخی از این افراد بتوانند ماست بخورند اما افرادی که کمبود آنزیم لاکتاز شدید دارند باید از خوردن ماست و شیر پرهیز کنند.اسحاق حسینی با تاکید بر اینکه هیچ دارویی را نباید به صورت درازمدت استفاده کرد گفت: برخی داروها مثل کلیدنیوم سی و کلرو دیازپوکساید می‌تواند در مواردی اختلالات عصبی را کاهش داده و مشکلات دستگاه گوارش ناشی از استرس را کاهش دهد. استفاده از این داروها در درازمدت توصیه نمی‌شود.فوق تخصص گوارش و کبد کشورمان در خصوص تاثیر بیماری‌های ویروسی مثل کرونا بر دستگاه گوارش گفت: علائمی همچون ضعف،سستی، درد، اسهال یا حتی اسهال خونی می‌تواند ناشی از عوارض بیماری‌های عفونی باشد و حتی مدتی کوتاه ادامه یابد اما جای نگرانی نیست مگر در افرادی که سابقه زخم یا بیماری‌های روده یا معده داشته باشند.
216,پیکه: هفتمین توپ طلا یعنی مسی بهترین بازیکن تاریخ است / انتقالم به رئال مادرید غیرممکن استبه گزارش خبرگزاری فارس، جرارد پیکه در مصاحبه با برنامه تلویزیونی «ال هورمیگوئرو» در خصوص وضعیت کنونی بارسلونا و مربیگری ژاوی صحبت کرد.مدافع 34 ساله بارسلونا که در هر 3 بازی ژاوی در ترکیب اصلی قرار داشت، در خصوص هم‌بازی قدیمی و سرمربی کنونی بارسلونا گفت: اینکه ژاوی سرمربی من است، فشار را روی من زیادتر می‌کند. شما نمی‌خواهید که دوستتان زمین بخورد برای همین هر چه دارید می‌گذارید و اگر کیفیت همیشگی را نداشته باشید، احساس می‌کنید که خیانت کرده‌ایدوی در رابطه با ترک مسی از بارسلونا نیز صحبت کرد و اظهار داشت: خیلی برای من سخت بود. ما 14 سال کنار هم بازی کرده بودیم. هم از لحاظ ورزشی و هم از لحاظ شخصی، رفتن مسی برای من سخت بود. ما ابتدای فصل را نیز اصلا خوب آغاز نکردیم و اوضاع بر وفق مراد ما پیش نرفت. خوشحالم که او هفتمین توپ طلای خود را بدست آورد. این توپ طلاها ثابت می‌کند که او بهترین بازیکن تاریخ است. مسی اکنون در حال یادگیری یک فرهنگ جدید در کشوری جدید است. حس لئو را درک می‌کنم زیرا خودم هم در سن 17 سالگی زندگی در شهر منچستر و تیم یونایتد را تجربه کردم. درست است که مسی با همسر و فرزندانش رفت و من یک بچه بودم ولی در هر صورت زندگی در جایی دیگر سخت است.پیکه در رابطه با خداحافظی از فوتبال نیز خاطر نشان کرد: خیلی از هم‌تیمی‌هایم به من می‌گویند که خداحافظی برای تو سخت خواهد بود. تو همیشه این روزمرگی زندگی را داشتی و یک مرتبه زندگی ات تغییر می‌کند. زمان زیادی طول می‌کشد که تا انسان به شرایط جدید وفق پیدا کند. فوتبالیست‌ها با چنین تغییری اصلا آشنا نیستند و خیلی این موضوع سخت خواهد بود. مهمترین چیز این است که پس از فوتبال کاری را در زندگی‌ات بخواهی انجام دهی. با این حال وقتی من از  فوتبال خداحافظی کنم، دلم برایش تنگ خواهد شد.مدافع بارسلونا در پاسخ به این سوال که رئال مادرید باید چه پیشنهاد بدهد تا پیکه راهی این تیم شود، گفت: به هیچ وجه من به رئال نمی‌روم و انتقال من به این تیم غیرممکن است.
218,رونمایی از 7 توپ طلای مسی در پاریسبه گزارش خبرگزاری فارس، لیونل مسی اسطوره آرژانتینی دو روز پیش توپ طلای 2021 را کسب کرد تا هفتمین توپ طلا را به کلکسیون افتخاراتش اضافه کند.باشگاه پاری سن ژرمن برای اولین بار در تاریخ صاحب این جایزه شد. مسی به اولین بازیکن تاریخ این باشگاه متمول فرانسوی تبدیل شد که توپ طلا کسب کرده است.در همین رابطه نشریه «اکیپ» فرانسه خبر داد ورزشگاه پارک دو پرنس امشب(چهارشنبه) میزبان هفت توپ طلای لیونل مسی خواهد بود به صورت رسمی 7 توپ طلای این اسطوره مقابل دیدگان جهان به نمایش گذاشته می شود.باشگاه پاری سن ژرمن در حال تدارک است تا این مراسم بزرگ به صورت باشکوه برگزار شود. مسی در این رقابت  رابرت لواندوفسکی و جورجینو را کنار زد.لیونل مسی با کسب این جایزه رکوردی تاریخی در کسب توپ طلا به نامش ثبت کرد. او اکنون 7 توپ طلا دارد و در صدر بهترین بازیکنان تاریخ قرار دارد. رونالدو رقیب سنتی اش با کسب 5 توپ طلا در رده دوم قرار دارد.
