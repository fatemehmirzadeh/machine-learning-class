id,news
0,برگزاری جلسه هیئت دولت به ریاست مخبر/ آغاز بررسی لایحه بودجه سال ۱۴۰۱ کل کشوربه گزارش گروه سیاسی خبرگزاری فارس، جلسه بعدازظهر امروز هیئت و زیران به ریاست محمد مخبر معاون اول رئیس جمهور برگزار شد.معاون اول رئیس جمهور ضمن قدردانی از رأی اعتماد نمایندگان مجلس شورای اسلامی به یوسف نوری وزیر آموزش و پرورش، از زحمات و تلاش های کاظمی در دوران مسئولیت وی در این وزارتخانه تقدیر کرد.همچنین اعضای دولت بررسی لایحه بودجه سال ۱۴۰۱ کل کشور را در دستور کار خود قرار داده و درخصوص تبصره های آن، به بحث و تبادل نظر با یکدیگر پرداختند.گفتنی است، کار بررسی لایحه بودجه سال ۱۴۰۱ کل کشور در جلسه های آتی دولت ادامه خواهد یافت.
1,رئیس‌جمهور ازبکستان در دیدار با رئیسی: از هر نوع همکاری با ایران استقبال می‌کنیمبه گزارش خبرگزاری فارس، آیت الله سید ابراهیم رئیسی رئیس‌جمهور در حاشیه پانزدهمین اجلاس سران سازمان همکاری اقتصادی اکو در دیدار «شوکت میرضیایف» رئیس جمهور ازبکستان، ظرفیت‌های کشورهای منطقه برای تعمیق روابط را فرصتی مناسب برای این کشورها دانست و تاکید کرد: در شرایط کنونی جهان، همکاری کشورهای منطقه بسیاری از تهدیدها را به فرصت تبدیل می‌کند و با حضور فعال کشورهای منطقه دیگر جایی برای دخالت کشورهای بیگانه نیست.آیت الله رئیسی توسعه روابط با ازبکستان را دارای اهمیت دانست و با اشاره به حجم مبادلات اقتصادی دو کشور تاکید کرد: وزرای خارجه ایران و ازبکستان باید نقشه راه همکاری‌های بلندمدت را ترسیم کنند.افغانستان یکی دیگر از موضوعات گفت‌وگوی روسای جمهور دو کشور بود که در آن بر استقرار دولت فراگیر با حضور همه مردم، اقوام و گروه‌های افغانستانی و نیز برقراری صلح و امنیت پایدار در این کشور تاکید شد.شوکت میرضیایف رئیس جمهور ازبکستان نیز در این دیدار با تقدیر از رویکرد فعال ایران در منطقه گفت: صلح و ثبات در این منطقه با مشارکت کشورهای بومی محقق می‌شود و ازبکستان از هر نوع همکاری با ایران استقبال می‌کند.رئیس جمهور ازبکستان ظرفیت‌های اقتصادی و مبادلات دو کشور را بستر مناسبی برای توسعه روابط دانست و خواهان افزایش سطح حجم تبادلات تجاری دو کشور شد.
6, خبرگزاری دولت: طرف‌ اروپایی قصد ارائه پیش‌نویس جدید در برابر پیشنهاد ایران در مذاکرات را نداردخبرگزاری دولت: طرف‌ اروپایی قصد ارائه پیش‌نویس جدید در برابر پیشنهاد ایران در مذاکرات را نداردایرنا، خبرگزاری رسمی دولت نوشت: آخرین هشدار اروپایی ها نسبت به از دست رفتن عنصر زمان است. اما همین بند به تنهایی کافیست که نشان دهد طرف‌ اروپایی بنایی برای ارائه پیش‌نویس جدید در برابر پیشنهاد ایران در مذاکرات ندارد. چراکه اولا شرط ارائه پیش‌نویس رعایت مبانی مشترک دو طرف است و اگر چنین نباشد پیشنهاد برای دستیابی به توافق محسوب نمی‌شود. در ثانی ارائه پیش‌نویس جدید در قالب ائتلاف ۱+۴ به ایران با وجود اختلافات داخلی اعضا چندان گزینه مطلوبی به شمار نمی‌رود.
7,وزیر خارجه آمریکا: به دلیل جدی نبودن تهران، ما به این دور از گفتگوها پایان بخشیدیموزیر خارجه آمریکا: به دلیل جدی نبودن تهران، ما به این دور از گفتگوها پایان بخشیدیم«آنتونی بلینکن» وزیر خارجه آمریکا مدعی شد «چیزی که طی روزهای اخیر شاهد آن بودیم این بود که ایران درباره آن چیزی که برای بازگشت به تعهدات ضروری است، جدی نبوده و همین موضوع دلیل آن بود که ما به این دور از گفت‌وگوها در وین پایان بخشیدیم».
8, علی باقری: اروپایی‌ها درمورد برخی پیشنهادات ما رضایت نداشتند / قرار است هفته‌ی آینده دور بعدی برگزار شود اما توافق کردیم که روزش را اعلام نکنیم / با درخواست اروپایی ها موافقت کردیم که به پایتخت‌هایشان بروند و پاسخ‌هایشان را آماده کنندعلی باقری: اروپایی‌ها درمورد برخی پیشنهادات ما رضایت نداشتند / قرار است هفته‌ی آینده دور بعدی برگزار شود اما توافق کردیم که روزش را اعلام نکنیم / با درخواست اروپایی ها موافقت کردیم که به پایتخت‌هایشان بروند و پاسخ‌هایشان را آماده کنندعلی باقری معاون سیاسی وزیر امور خارجه و رئیس هیأت مذاکره کننده ایرانی در مذاکرات با گروه ۱+۴ پس از نشست امروز کمیسیون مشترک برجام و پیش از ترک وین در جمع خبرنگاران ضمن تشریح گفت‌وگوها در وین گفت: قرار است هفته ی آینده دور بعدی برگزار شود اما توافق کردیم که روزش را اعلام نکنیم.
10, مکرون: مذاکرات وین موفقیت آمیز نبود / به احتمال زیاد این مذاکرات در کوتاه مدت از سر گرفته نشودمکرون: مذاکرات وین موفقیت آمیز نبود / به احتمال زیاد این مذاکرات در کوتاه مدت از سر گرفته نشودامانوئل ماکرون، رئیس‌جمهور فرانسه روز جمعه گفت به نظر می‌رسد دور کنونی مذاکرات هسته‌ای با ایران در وین موفقیت‌آمیز نبوده است.
11, مشاور تیم مذاکره‌کننده ایران در وین: طرف های اروپایی نسبت به دو سند پیشنهادی ایران ناراضی اند / اروپایی‌ها نمی‌توانند بگویند که تهران بیش از آنچه که در توافق است، مطالبه کرده / در صورت عدم بازگشت آمریکا به برجام، طرح جایگرین ایران ادامه برنامه هسته‌ای و تقویت روابط با کشورهای آسیایی استمشاور تیم مذاکره‌کننده ایران در وین: طرف های اروپایی نسبت به دو سند پیشنهادی ایران ناراضی اند / اروپایی‌ها نمی‌توانند بگویند که تهران بیش از آنچه که در توافق است، مطالبه کرده / در صورت عدم بازگشت آمریکا به برجام، طرح جایگرین ایران ادامه برنامه هسته‌ای و تقویت روابط با کشورهای آسیایی استمشاور تیم مذاکره کننده ایرانی در واکنش به نارضایتی اروپایی‌ها از این دو پیش نویس گفت: پیش نویس‌های ما شب گذشته به طرف غربی ارائه شد و امروز در نشست برجام درباره آن بحث خواهد شد و طرف اروپایی نارضایتی خود را از این دو پیش نویس نشان داده است.
14, علی باقری: پس از موافقت قدرت‌های جهانی با دو پیشنهاد اولیه ما بلافاصله پیشنهاد سوم را ارائه خواهیم کرد / منتظریم طرف‌های دیگر پاسخ حقوقی و ادله منطقی خود را ارائه کنندعلی باقری: پس از موافقت قدرت‌های جهانی با دو پیشنهاد اولیه ما بلافاصله پیشنهاد سوم را ارائه خواهیم کرد / منتظریم طرف‌های دیگر پاسخ حقوقی و ادله منطقی خود را ارائه کنند«علی باقری کنی» مذاکره‌کننده ارشد ایران در گفت‌و‌گوهای وین، ظهر امروز (جمعه)، در گفت‌و‌گو با شبکه قطری «الجزیره» توضیحاتی درباره دو پیش‌نویس طرف ایرانی ارائه کرد.
16,واکنش عجولانه بازار ارز به نتیجه مذاکرات/ سفته بازان و رسانه های بیگانه در صدد تحریک انتظارات صعودیواکنش عجولانه بازار ارز به نتیجه مذاکرات/ سفته بازان و رسانه های بیگانه در صدد تحریک انتظارات صعودیقیمت دلار امروز و در واکنش به پایان دور جدید مذاکرات احیای برجام در حالی صعودی شده است که به اعتقاد کارشناسان احتمال بروز شوک ناگهانی به بازار ارز کشور بسیار بعید است.
18,واشنگتن‌فری بیکن: آمریکا معافیت عراق برای واردات انرژی از ایران را تمدید کردواشنگتن فری‌بیکن: آمریکا معافیت عراق برای واردات انرژی از ایران را تمدید کردمنابع خبری گزارش دادند که آمریکا معافیت عراق از تحریم‌های تحمیل‌شده ضد ایران، جهت خرید برق از این کشور را به‌مدت ۱۲۰ روز دیگر تمدید کرده است.
24,نشست چارچوب هماهنگی گروه‌های شیعی با صدر ؛ سرآغازی برای توافق و اتحادنشست چارچوب هماهنگی گروه‌های شیعی با صدر؛ سرآغازی برای توافق و اتحادنشست چند روز قبل میان چارچوب هماهنگی گروه‌های شیعی با رهبر جریان صدر، سرآغازی برای نشست‌های بعدی و توافق و اتحاد میان سران شیعی است.
34,احمد خامسان در گفت و گو با خبرنگار مهر اظهار کرد شرط حضور در کلاس‌های دانشگاه بیرجند تزریق دو دز واکسن است تا سلامت دانشجویان و اساتید و سایر کارکنان تأمین شود.رئیس دانشگاه بیرجند با بیان اینکه در حال حاضر دانشگاه بیرجند آمادگی دارد که کلاس‌های آموزشی را با حضور دانشجویان بومی به صورت حضوری برگزار کنند، گفت در شرایط فعلی اساتید می‌توانند کلاس‌های خود را به صورت ترکیبی از حضوری با حضور دانشجویان بومی و آنلاین با مشارکت دیگر دانشجویان برگزار کنند.خامسان با اشاره به اینکه ارتباط چهره به چهره با استاد و ارتقای کیفیت آموزش از مزایای حضور در کلاس‌های درس است، اظهار کرد یک نکته مهم این است که بر اساس تصمیمات گرفته شده در وزارت علوم، حضور در کلاس‌های درس برای دانشجویان تحصیلات تکمیلی دانشگاه (آن دسته از دانشجویانی که در مرحله تصویب یا پس از تصویب رساله یا پایان‌نامه خود قرار دارند) به شرط تزریق ۲ دز واکسن امکان پذیر است.رئیس دانشگاه بیرجند با بیان اینکه در حال حاضر ۱۰ هزار و ۸۳۲ دانشجو در دانشگاه بیرجند مشغول به تحصیل هستند، گفت در حال حاضر امکان استفاده از خوابگاه برای دانشجویان تحصیلات تکمیلی و دکترا امکان پذیر است و جلسات دفاع آنان نیز به صورت حضوری خواهد بود.خامسان با تأکید بر اینکه در صورت مجوز ستاد کرونا امتحانات پایان ترم دانشجویان تحصیلات تکمیلی به صورت حضوری خواهد بود، یادآور شد از آنجایی که سیاست دولت بر شروع آموزش حضوری در مراکز علمی است به دانشجویان برای تزریق هر چه سریع‌تر واکسن توصیه می‌کنیم تا بتوانیم امکان حضور فیزیکی دانشجویان را هرچه سریع‌تر فراهم کنیم.کد خبر 5363284
36,به گزارش خبرنگار مهر، حجت‌الاسلام غلامحسین محسنی اژه‌ای عصر امروز در نشست مشترک مجلس با قوه قضائیه که در محل صحن مجلس شورای اسلامی برگزار شد، گفت: خداوند را سپاسگزارم که توفیقی حاصل شد تا به همراه همکارانم در قوه قضائیه در آستانه سالروز شهادت عالم مجاهد، مبارز، وارسته و شجاع یعنی شهید آیت‌الله مدرس در مجلس و در خدمت نمایندگان مجلس باشم.وی بیان کرد: از رئیس مجلس شورای اسلامی و اعضای هیئت رئیسه مجلس تقدیر و تشکر می‌کنم که این فرصت را ایجاد کردند تا جلسه مشترکی بین نمایندگان مجلس و کارکنان قوه قضائیه برگزار شود.رئیس قوه قضائیه تصریح کرد: امیدوارم که این نشست‌ها و گفتگوهای مشترک در راستای کمک به نظام جمهوری اسلامی ایران و مردم باشد و به رفع مشکلات مردم بیانجامد.محسنی اژه ای با بیان اینکه مجلس به تعبیر شهید مدرس و امامین انقلاب، مرکز ثقل مملکت، خانه ملت و عصاره ملت است، اظهار داشت: امام(ره) فرمودند اگر در راس قوای سه گانه افراد شایسته‌ای به مانند شهید مدرس قرار بگیرند همه امور اصلاح می‌شود.وی تاکید کرد: مجلس می‌تواند منشا اصلاح امور باشد، مجلس می‌تواند ریل گذاری صحیح کند؛ مجلس اول و وسط و آخر است چرا که قانون وضع می کند، نظارت می کند و قدرت سوال و استیضاح دارد.رئیس قوه قضائیه با تاکید بر اینکه مجلس می‌تواند منشا قدرت نظام و عامل ایستادگی در برابر بیگانگان باشد، اظهار کرد: مجلس به سایر قوا برای ایستادگی در مقابل فشار بیگانگان کمک می‌کند و این امر را در دوره های مختلف ثابت کرده است. این موضوع از زمان شهید مدرس تا امروز برقرار بوده و کاری که شهید مدرس در زمان خود انجام داد بی‌نظیر بود.محسنی اژه‌ای خاطرنشان کرد: مجلس یازدهم به کمک دولت آمد در مقابل زیاده‌خواهان و شیطان بزرگ می‌خواستند ملت ایران را بیشتر تحت فشار قرار دهند قانونی وضع کرد که مسیر را تغییر داد و تولید قدرت و اقتدار کرد؛ این جایگاه مجلس است.وی بیان کرد: زیاده‌خواهان و شیطان بزرگ باز به دنبال آن بودند تا به نحوی از انحا، فشارهای خود بر مردم ایران را افزایش دهند که مجلس یازدهم به کمک دولت آمد و یک قانون مهم هسته‌ای را به تصویب رساند و تولید قدرت کرد و قدرت آفرید.رئیس قوه قضائیه ادامه داد: امروز دولت سیزدهم نیز با تمام قوا در حال رسیدگی به مسائل کشور است و رئیس‌جمهور و اعضای کابینه هم با خیرخواهی و دلسوزی در جهت ارتقاء نظام و رفع مشکلات کشور گام برمی‌دارند.محسنی اژه‌ای تصریح کرد: همچنین همکاران بنده در قوه قضائیه هم تلاش وافری می‌کنند تا در جهت اهداف نظام و تحقق ارزش‌های انقلاب اسلامی گام بردارند و برخورد بدون تبعیض با مفسدان را در دستور کار دارند.وی گفت: امروز فرصتی است که سه قوه دست در دست یکدیگر دهند و مسائل کشور را آسیب‌شناسی جدی کنند و ما باید با یکدیگر راه‌حل‌های مشترک بیابیم و نقشه‌های دشمنان را خنثی کنیم.رئیس قوه قضائیه با اشاره به اینکه ما باید مشکلات را خنثی و برطرف کنیم و مردم ما می‌توانند تحریم‌ها را خنثی کنند، گفت: اگر سه قوه دست به دست هم دهند و از ظرفیت‌های مردمی استفاده کنند، قطعاً می‌توانند تحریم‌ها را خنثی کنند و به اهداف عالی نظام برسند.محسنی اژه‌ای با بیان اینکه ما باید شرایط کشور را به خوبی درک و در عمل هم به یکدیگر کمک کنیم، گفت: سرمایه اصلی ما مردم هستند و اگر سه قوه از این سرمایه استفاده کنند، می‌توانیم مشکلات کشور را حل و فصل کنیم. برخی از مشکلات ناشی از سوء مدیریت ما است، البته برخی از مشکلات هم از طریق دشمنان برای کشورمان ایجاد شده است.وی درباره نکاتی که نمایندگان مجلس در این باره مطرح کردند، گفت: درباره برخی از موضوعاتی که طرح کردید، ما خلاء قانونی داریم و باید دست به دست هم دهیم تا مشکلات قانونی مرتفع شود. همچنین زمانی که لوایح به مجلس ارائه می‌شود، باید پیش از بررسی در صحن علنی مجلس، جلسات مشترک برگزار شود و با تشریک مساعی و همکاری با یکدیگر کاری کنیم که در صحن مجلس لوایح دچار تغییرات اساسی و فوق‌العاده نشود و به گونه‌ای باشد که این لوایح سریعتر به نتیجه برسد.رئیس قوه قضائیه با بیان اینکه هر ترک فعلی جرم نیست گفت: این امور قانون می خواهد. قوه قضائیه باید دستگاهی باشد که بیش از همه به قانون احترام می گذارد. اگر به قانون پایبند نباشیم هر کسی به سلیقه خود عمل می کند و مشکل ایجاد می‌شود.محسنی اژه‌ای گفت: تا امروز ۹ نشست با نمایندگان داشته ام. همه تلاش ما برای پیدا کردن راهکارهای مشترک بوده است.وی در بخش دیگری از اظهارات خود تصریح کرد: ۲۹۰ نماینده در تمام نقاط کشورحضور دارند که نزدیکترین افراد به مردم هستند و از جزئیات مشکلات و زندگی مردم مطلع هستند. چه کسی از نمایندگان مجلس دردآشناتر به مردم است. نمایندگان مشکلات مردم را می دانند و برای حل آن، قانون پیش بینی کرده، نظارت و برای اجرای پیگیری می کنند.رئیس قوه قضائیه با بیان اینکه باید از فرصت خدمت استفاده کنیم، گفت: اگر از این فرصت استفاده نکنیم باید در پیشگاه خداوند، ملت و حتی وجدان خود پاسخگو باشیم. امروز نمایندگان محترم بیش از من برای قوه دلسوزی می کنند. این بی سابقه و کم سابقه است. باید از این فرصت استفاده کرد.محسنی اژه‌ای با اشاره به اولویت های قوه قضائیه، گفت: این اولویت ها نیاز به عِده و عُده دارد. کوتاه کردن فرایندهای دادرسی از اهداف ما است. بیش از ۲ هزارعنوان مجرمانه وجود دارد. اگر این عناوین مجرمانه افزایش یابد پرونده های قضایی روز به روز افزایش می یابد.وی با بیان اینکه می خواهیم در این خصوص لایحه ای به مجلس ارائه کنیم، افزود: خواهش می کنیم جرم انگاری ها کاهش یابد. قوه قضائیه و قوه مقننه موظف به کاهش جرم انگاری بودند. می خواهیم رسیدگی به پروندها، عالمانه، عادلانه و دقیق باشد.رئیس قوه قضائیه گفت: ما به نیروهای متخصص نیاز داریم تا بتوانیم با فراغ بال و عالمانه و متخصصانه عمل کنیم. بعضاً می بینیم که کارمندان در یک اتاق کوچک کار می کنند و حتی جای حرکت هم وجود ندارد و ارباب رجوع هم در یک فضای بسته پشت سر هم می آیند و باید این فضاها تغییر کند.محسنی اژه‌ای بیان کرد: همچنین حقوق برخی از کارمندان اداری بسیار کم است، به گونه ای که یکی از کارمندان به بنده گفت با اقساطی که پرداخت می کنم، در انتها فقط یک میلیون تومان برایم باقی می ماند و با این شرایط مردم چگونه می توانند زندگی کنند.وی افزود: امروز قوه قضائیه به دنبال آن است که هزینه کمتری به مردم وارد شود و یکی از راه های کاهش هزینه آن است که رسیدگی الکترونیکی را توسعه دهیم که در بودجه امسال برای بخش فناوری قوه قضائیه هزار میلیارد در نظر گرفته شد.رئیس قوه قضائیه تصریح کرد: علاوه بر این قرار بود ۴۰۰ میلیارد تومان برای سند تحول که ما خود را ملزم به آن می دانیم، اختصاص پیدا کند اما حتی یک ریال هم به ما داده نشد. ما به دنبال این هستیم که برای اقشار ضعیف جامعه کاری کنیم که به حق و حقوق خود برسند اما این مسئله نیاز به بودجه دارد و با این امکانات کم امکان انجام بسیاری از کارها نیست.محسنی اژه‌ای گفت: پیشنهاد دادیم بودجه قوه قضائیه، ۵ درصد از بودجه عمومی باشد که این پیشنهاد با موافقت مواجه نشد و در نهایت قرار شد که ۲.۹ درصد از بودجه عمومی کشور به قوه قضائیه تخصیص داده شود که لازم است کل این بودجه ای که برای قوه قضائیه در نظر گرفته شده است، به ما تخصیص داده شود.کد خبر 5362935
48,به گزارش خبرنگار گروه علم و آموزش ایرنا، وزیر بهداشت درمان و آموزش پزشکی در این آئین که با حضور حجت ‌الاسلام مصطفی رستمی رییس نهاد نمایندگی مقام معظم رهبری در دانشگاه، رییس سازمان عقیدتی سیاسی وزارت دفاع، مقامات وزارت دفاع، فرمانده ستاد مقابله با کرونا در کلان‌شهر تهران و رییس دانشگاه آزاد همراه بود در سخنانی ضمن تقدیر از برگزارکنندگان این آیین افزود: در واقع این نخستین آیین پاسداشت شهید فخری زاده از سوی جامعه دانشگاهیان است.بهرام عین اللهی با اشاره به ترور ناجوانمردانه شهیدفخری زاده از سوی دشمنان این مرز و بوم اظهار کرد: هدف اصلی آنها در واقع صدمه زدن به مغزهای متفکر نظام اسلامی است.وی با تاکید بر ضرورت توجه هرچه بیشتر به جامعه نخبگان خاطرنشان کرد: در حالی که در حماسه هشت سال دفاع مقدس ما هیچ تجربه‌ای نسبت به درمان مجروحان شیمیایی نداشتیم، این نخبگان بودند که توانستند از دانش و تجربیات ارزنده خود این پدیده را درمان کنند.وزیر بهداشت با بیان اینکه امروزه نسل جوان پرشور است و دشمن این نسل جوان را مورد تهاجم قرار داده است، گفت: حضور جوانان ایرانی در کمک به مسیر واکسیناسیون جامعه در حقیقت لایحه های پنهان جوانان مومن و انقلابی را نشان داد.وی اضافه کرد: این نوع جریان‌ها واقعیت کشور ماست و نباید گول دشمن را بخوریم. این جوانان امروز به دنبال الگو هستند و شهید فخری‌زاده یکی از این الگوهای جوانان کشور است.عین‌اللهی انجام کار جهادی در شرایط فعلی کشور را بسیار مهم خواند و افزود: در این فضا وظیفه همه دانشمندان، دانشگاهیان و جوانان حمایت و کمک به محرومان است و نگاه ما امروزه، به وجود اساتید نخبه و متدینی است که بتوانند راه شهید فخری‌زاده را پیش ببرند.وزیر بهداشت، درمان و آموزش و پزشکی کشور بیان کرد: گام دوم انقلاب را باید جدی بگیریم و با حرکت‌های خودمان این راه را پرنور کنیم.وی با تاکید بر اینکه، مهمترین ماموریت و فعالیت ما پژوهش‌های دانشگاهی است اظهار کرد: عمل کردن مانند شهید فخری‌زاده یعنی نیاز مردم را با انجام پژوهش های کاربردی برطرف کردن، امروزه رشد علمی ما یعنی مرگ بر آمریکا و این مرگ بر آمریکا باید به نگاهی کاربردی تبدیل شود و همین نگاه ما باید به داخل باشد.وی افزود: ما از همه علومی که در جهان وجود دارد، در کشور داریم و باید شعار ما می‌توانیم را عملی کنیم. شهید فخری‌زاده نمونه عینی این شعار است‌.وی با اشاره به روند تولید واکسن در کشور و فراگیری آن افزود: ما تمام پلتفرم های واکسن کرونا را در کشور خودمان تولید می‌کنیم و این یعنی مرگ بر آمریکا. دشمن نشان داد که از علم و دانشمندان ما می‌ترسد.عین‌اللهی با اشاره به حضور فرزندان شهید فخری‌زاده در مراسم گفت: ما از روح شهید فخری‌زاده می‌خواهیم که به ما کمک کند تا کشور را بتوانیم به جایگاه واقعی خودش برسانیم و امیدواریم که دانشگاه های ما راه اصلی خودشان را پیدا کنند و بسیاری از مشکلات را برطرف کنند و راهشان خدمت به مردم باشد.حامد فخری‌زاده فرزند شهید فخری‌زاده نیز در این مراسم پس از آیین تجلیل از این خانواده والا مقام، با بیان ابیاتی در وصف پدرش گفت: فخری‌زاده را نه در این دهه های آخر بلکه در تمام طول عمر حیاتش باید جستجو کرد.وی افزود: نوع نگاه پدرم به زندگی، نگاه متفکرانه و پرسشگرانه است که از سن ۱۵ سالگی به سراغ فلسفه می‌رود و به گفته خودش کتب امام راحل را از قبل از انقلاب در دست می‌گیرد و تا لحظه آخر زمین نگذاشت.فرزند شهید فخری‌زاده ادامه داد: همیشه علمی که شهید دنبالش بود علم نافع درست بود. شهید فخری‌زاده تمام مقاطع تحصیلی خود را در همین کشور و با همین اساتید و محدودیت ها که برای همه ما اتفاق می‌افتد سپری کرد و تبدیل به فردی شد که نه تنها در داخل بلکه در رسانه های غربی نیز از او به عنوان دانشمند یاد می کنند. وی یادآور شد: شهید فخری‌زاده با چهار دولت و ۵ وزیر کار کرد و جالب اینجاست که در تمام این مقاطع نه از مسیر دور شد و نه از مسیر خودش فاصله گرفت، درواقع با عقل معاد زندگی می‌کرد و نه عقل معاش.آیین نخستین سالگرد شهادت محسن فخری‌زاده دانشمند هسته‌ای و دفاعی کشورمان، شامگاه یکشنبه ۷ آذرماه به شکل حضوری و مجازی در تالار ‌همایش‌های بین المللی امام خمینی (ره) دانشگاه علوم ‌پزشکی شهید بهشتی برگزار شد. ‌در ادامه این آیین با اهدا یک تابلو و لوح از طرف جامعه دانشگاهیان کشور از خانواده شهید فخری زاده تجلیل شد.شهید محسن فخری زاده از مدیران متعهد و متخصص کشورمان در حوزه‌های دفاعی و هسته‌ای بعدازظهر جمعه ۷ آذر ۱۳۹۹ در اقدامی تروریستی در منطقه آبسرد دماوند به شهادت رسید.
50,"دز یادآور واکسن پاستوکووک یا دز سوم این واکسن در کوبا با عنوان «سوبرانا پلاس» و در ایران به عنوان «پاستوکووک پلاس» نامگذاری شده است.دکتر علیرضا بیگلری روز دوشنبه در گفت و گو با خبرنگار گروه علم و آموزش ایرنا اظهار داشت: در حال حاضر طبق مصوبه وزارت بهداشت، دز سوم واکسن این مجموعه یا پاستوکووک پلاس را می توان به عنوان یادآور برخی از واکسن های دیگر در کشور تزریق کرد.وی در پاسخ به این سوال که آیا پاستوکووک پلاس را می توان به عنوان دز یادآور همه واکسن ها استفاده کرد، بیان کرد: از لحاظ تئوری، واکسن پاستوکووک پلاس را می توان برای همه واکسن ها استفاده کرد اما فعلا به عنوان دز یادآوز برخی از واکسن ها در نظر گرفته شده است. بیگلری ادامه داد: پاستوکووک پلاس طوری طراحی شده است که عوارض بسیار کمی داشته باشد و برای خیلی از واکسن های دیگر هم به عنوان دز بوستر بتوان از آن استفاده کرد.وی اظهار داشت: مطالعاتی در حال انجام هست که به غیر از دز یادآور یعنی واکسن پاستوکووک پلاس، خود واکسن پاستوکووک هم برای واکسن های دیگر مخصوصا برای واکسن هایی که عملکرد ضعیف تر داشتند، به عنوان دز یادآور تزریق شود.  پاستوکووک پلاس تنها واکسن در دنیا است که به عنوان دز یادآور تولید شده استرییس انستیتو پاستور ایران تاکید کرد که پاستوکووک پلاس تنها واکسن کرونا در دنیا است که با هدف استفاده به عنوان دز یادآور طراحی و تولید شده است.بیگلری با اشاره به اینکه در حال حاضر هیچ واکسن دیگری در دنیا وجود ندارد که مختص دز یادآور طراحی و تولید شده باشد، افزود: پیش بینی می شد که در آینده به دز یادآور واکسن کرونا نیاز مبرم پیدا می کنیم؛ بنابراین اقدام به تولید دز یادآور شده است.به گزارش ایرنا، واکسن کرونای مشترک انستیتو فینلای کوبا و انستیتو پاستور ایران در کوبا به عنوان ""سوبرانا۲"" و در ایران به عنوان ""پاستوکووک""، نامگذاری شده است.مطالعه کارآزمایی بالینی فاز سوم واکسن مشترک انستیتو پاستور ایران و انستیتو فینلای کوبا از ششم اردیبهشت ماه امسال در هشت شهر و با حضور ۲۴ هزار داوطلب آغاز شده و چند مدتی است که این مرحله واکسن پاستوکووک به اتمام رسید.مجوز مصرف اضطراری این واکسن اوایل تیر ۱۴۰۰ نیز در ایران صادر شد. مطالعه واکسن سوبرانا ۲ در کوبا روی کودکان انجام شده و این کشور مجوز مصرف اضطراری برای کودکان را صادر کرد.در حال حاضر واکسن پاستوکووک در مراکز تجمیعی واکسیناسیون به افراد بالای ۱۸ سال تزریق می شود."
52,به گزارش فاکس نیوز، چاک تاد مجری شبکه ان بی سی با انتقاد از نحوه مدیریت کرونا توسط دولت بایدن اعلام کرد سویه اومیکرون تنها یک مشکل سلامتی نیست بلکه یک مشکل سیاسی هم ایجاد می کند زیرا بایدن بسیار نابهنگام در چهارم جولای سال جاری پیروزی در مقابل ویروس کرونا را اعلام کرد.بایدن در ماه جولای اعلام کرد که آمریکا در مقابل ویروس کرونا دست بالا را دارد اما درست چند روز پس از این اظهارات، سویه دلتا در آمریکا به سرعت گسترش پیدا کرد.همچنین بر اساس داده های مرکز پیشگیری و کنترل بیماری های آمریکا، در سال ۲۰۲۱ تعداد بیشتری از افراد در مقایسه با سال گذشته در آمریکا قربانی کرونا شده اند.چاک تاد اعلام کرد که جو بایدن شیوه صحیحی در مبارزه با کرونا نداشته است. وی همچنین از سیاستمداران جمهوریخواه آمریکایی انتقاد کرد که با واکسناسیون کرونا مخالفت می کنند.سازمان جهانی بهداشت جمعه شب (۵ آذر) حرف یونانی اومیکرون را به سویه جدید کرونا که در آفریقای جنوبی شناسایی‌شده، اختصاص داد. سازمان جهانی بهداشت این سویه را نگران‌کننده خوانده و کارشناسان بهداشت عمیقاً نگران سرایت اومیکرون هستند چرا که دارای مجموعه‌ای غیرعادی از جهش‌ها است و مشخصاتی متفاوت از سایر سویه‌های نگران‌کننده دارد. سازمان جهانی بهداشت ضمن ابراز نگرانی از این گونه جدید اعلام کرد که  به هفته ها فرصت برای درک ماهیت و جزئیات گونه تازه نیازمند است. پزشکان بر این باورند که این گونه، بدخیم تر از گونه کنونی دلتاست.در پی انتشار این خبر، کشورهای مختلف تدابیری برای رفت‌وآمد به کشورهای جنوب آفریقا اتخاذ کرده‌اند.آمریکا ورود مسافران از هشت کشور آفریقایی را به دلیل هراس از شیوع سویه اومیکرون ممنوع کرده است.اگرچه این کشور هنوز هیچ موردی از ابتلا به این سویه گزارش نکرده است اما دکتر آنتونی فائوچی مشاور ارشد پزشکی کاخ سفید روز شنبه اعلام کرد احتمالا سویه جدید اومیکرون ویروس کرونا وارد آمریکا شده باشد.   
53,تهران- ایرنا-نایب رییس کمیسیون امنیت ملی و سیاست خارجی مجلس گفت: بنده به تیمی که به مذاکرات هسته ای اعزام می‌شوند امیدواری زیادی دارم چرا که متشکل از نیروهای خلاق، معتقد به مبانی انقلاب اسلامی و پایبند به اصول انقلاب اسلامی،اهل تجربه و سابقه و... هستند.ابراهیم عزیزی در گفت و گو با خبرنگار سیاسی ایرنا، در خصوص تیم جدید مذاکرات هسته‌ای و گام جدی این تیم برای حضور در مذاکرات برای دفاع از حقوق مردم ایران اظهار داشت:یقینا تیم مذاکره کننده تلاش حداکثری برای صیانت از حقوق ملت ایران خواهد کرد و فقط توافقی را مورد تایید قرار می‌دهد که به نفع جمهوری اسلامی ایران باشد و توافق بد جزو اهدافش نیست.وی ادامه داد: نباید از یاد برد که طرف مقابل مذاکرات هسته‌ای یعنی اروپایی‌ها به دلیل وابستگی سیاست‌هایشان به نظام سلطه مورد اعتماد نیستند و باید مذاکرات برجام به طور دقیق صورت بگیرد.عزیزی افزود: تیم جدید مذاکرات هسته‌ای با یک رویکرد جدید عازم وین می‌شوند تا مذاکرات برجامی را با روش جدیدی ادامه دهند و قطعا این تیم بر مبنای منافع ملی و راهبردها و چهارچوب‌های مشخص کشور در این مذاکرات حضور پیدا می کند.نایب رییس کمیسیون امنیت ملی و سیاست خارجی مجلس خاطر نشان کرد: تیم جدید مذاکره کننده هسته ای ایران به دلیل برخوردار بودن از روحیه انقلابی، هیچ گونه باج خواهی را نخواهد پذیرفت و در تلاش است که با اخذ ضمانت‌های اجرایی در خصوص لغو تحریم ها و همچنین راستی آزمایی، در راستای احقاق حقوق ملت گام بردارد و در این مذاکرات، با عزت و اقتدار ورود پیدا کنند. وی در پایان تاکید کرد: مجلس شورای اسلامی با تصویب قانون لغو تحریم ها و صیانت از حقوق ملت ایران، برای تیم مذاکرات هسته ای و دستگاه دپیلماسی تولید اقتدار و قدرت کرده است و آنها با دستان پر به میدان مذاکرات می روند و باید تلاش کنند که از این فرصت پیش آمده، بیشترین بهره برداری را برای مردم ایران داشته باشند.
54,درخواست آلمان از کنگره آمریکا برای توقف افزایش تحریم‌های روسیهبه گزارش خبرگزاری مهر به نقل از آکسیوس، بر اساس اسناد محرمانه سفارت آلمان در واشنگتن که روز یکشنبه به دست اکسیوس رسیده، دولت آلمان از کنگره آمریکا خواسته است تا تحریم‌های جدیدی علیه نورد استریم ۲ اعمال نکند، زیرا چنین اقدامی به شراکت ترانس آتلانتیک آسیب می‌رساند.بر اساس این گزارش، در این اسناد آمده است: «ما نگران هستیم که اقدام مجدد و یکجانبه ایالات متحده و کنگره این تلاش مشترک را تضعیف کند و به طور جدی وحدت فرا آتلانتیک در مورد روسیه را تضعیف کند.در همین حال، رسانه‌های غربی معتقدند که پروژه نورد استریم ۲ سیاست‌های آلمان در قبال روسیه را نرم نکرده است. آلمان متقاعد شده است، تا زمانی که خط لوله گاز نورد استریم ۲ از خاک اوکراین عبور کند، هیچ تهدیدی برای این کشور ایجاد نخواهد کرد.آکسیوس همچنین در بخش دیگری از گزارش خود در خصوص سند به دست آمده نوشته است که آلمان امکان تعلیق مجموعه‌ای از نشست‌های سیاسی دوجانبه و فرمت های جداگانه همکاری را برای جلوگیری از روسیه در راستای استفاده از منابع انرژی در توسعه تسلیحات را رد نمی‌کند.
55,تهران - ایرنا - نماینده مردم شیراز و زرقان در مجلس شورای اسلامی با بیان این که در این دوره از مذاکرات برگ برنده تیم مذاکره‌کننده این است که ما تمام تخم‌مرغ های خود را در سبد مذاکرات قرار ندادیم، گفت: تیم مذاکره کننده فعلی چشم انداز روشنی را برای مذاکرات رقم می‌زند.جعفر قادری روز یکشنبه در گفت‌وگو با خبرنگار سیاسی ایرنا در خصوص ارزیابی خود درباره روند مذاکرت اخیر اظهار کرد: اگر آمریکا و طرف‌های غربی به برجام برگردند و به تعهدات خود عمل کنند ما نیز به تعهدات خود عمل می‌کنیم اما اگر دنبال طرح موضوعات جدید و امتیازگیری‌های دیگر باشند دلیلی بر ادامه مذاکرات وجود ندارد.قادری با بیان اینکه کشور ما در زمینه هسته‌ای مسیر افزایش غنی‌سازی دنبال می‌کند، تصریح کرد: اگر طرف مقابل ما بنابر تعامل و توافق داشته باشند باید تحریم‌های مختلف را که به بهانه‌های گوناگون ایجاد کردند کامل بردارند.وی در خصوص دست برتر تیم مذاکره‌کننده در مقابل طرف‌های غربی مذاکرات، تاکید کرد: در این دوره از مذاکرات برگ برنده تیم مذاکره‌کننده این است که ما تمام تخم‌مرغ های خود را در سبد مذاکرات قرار ندادیم و به آنها گرا ندادیم که به جمع‌بندی و توافق در مذاکرات نیاز داریم.قادری خاطر نشان کرد: ما مشکلات اقتصادی کشور را حل می‌کنیم و آن را پیش می‌بریم حال اگر در مذاکرات موفق شدیم و غربی‌ها به مذاکرات برگشتند و به تعهدات خود عمل کردند گشایش بیشتری صورت می‌گیرد اگر هم برنگشتند دلیلی ندارد که بدون گرفتن امتیاز به آنها امتیاز بدهیم.نماینده مردم شیراز و زرقان در مجلس شورای اسلامی با بیان اینکه تیم مذاکره کننده فعلی چشم انداز روشنی را برای مذاکرات رقم می‌زند، ادامه داد: با این تیم و چنین شرایطی چشم انداز مذاکرات روشن است، امروز ما در وضعیتی قرار داریم که آنها امکان توقف غنی‌سازی ما را ندارند و بیش از این هم نمی‌توانند برای ما مشکل ایجاد کنند. اگر بنا باشد که برای صادرات یا کشتی‌های ما ایجاد مشکل کنند ما در پاسخگویی به آنها از ظرفیت‌ها و امکانات خود استفاده می‌کنیم.قادری تاکید کرد: ما امیدواریم تیم مذاکره‌کننده در عین حال که انعطاف دارند اقتدار خود را هم حفظ می‌کنند و مراقب هستند که تنها کشور ما امتیازدهنده نباشد. امروز حضور ما در پیمان اکو و شانگهایی، تعامل قوا و حمایت‌های آنها از ظرفیت‌های داخلی می‌تواند سبب شود که تیم‌مذاکره‌کننده بر مواضع اصولی کشور پافشاری کرده و با قدرت بیشتری از منافع کشور دفاع کند؛ بنابراین دلیلی بر غفلت یا دادن امتیاز وجود ندارد.
73,احمد معظمی معتقد است که سکانس خودکشی اینفلوئنسر اینستاگرامی در سریال «سرجوخه» بر اساس شخصیت خاصی نوشته نشده و می‌تواند به دنیا جهانبخت هم ارتباط داشته باشد.
74,فارس نوشت: تحلیلگر ارشد سیاسی که همراه تیم مذاکره‌کننده ایران در وین حضور دارد، در مصاحبه با سی‌ان‌ان گفت رئیس‌جمهور آمریکا منتقد فشار حداکثری ترامپ بود اما وقتی به قدرت رسید آن سیاست را ادامه داد و امروز هم به این سیاست ادامه می‌دهد.
79,امیرعبداللهیان در گفت‌وگوی تلفنی با بورل گفت: غرب ابتکار عمل واقعی خود را در خاتمه دادن به تحریم‌ها ارائه و به تکرار شعارهای قبلی و ناقض حقوق و منافع ملت ایران پایان دهد.
80,ایلنا نوشت: مشاور مقام معظم رهبری با صدور پیامی، درگذشت فقیه فیلسوف، مفسر برجسته قرآن و مدرس متبحر آثار حکما، حضرت آیت‌الله سیدرضی شیرازی را تسلیت گفت.
84,رئیس‌جمهور با تأکید بر ضرورت رسیدگی و رفع مشکلات معلولین اظهار داشت:قانون حمایت از معلولین باید به‌سرعت و به‌طور جامع و کامل اجرایی شود.
85,معاون وزیر امور خارجه و مذاکره‌کننده ارشد کشورمان در مذاکرات وین تأکید کرد پیشنهادات ارائه‌شده از سوی هیأت ایرانی در مذاکرت وین مبتنی بر مبانی مشترک و دارای مبانی حقوقی و قانونی بود و طرف‌های اروپایی نیز به این واقعیت معترف بودند.
86,وزیر امور خارجه آمریکا اذعان کرد که خروج از برجام از یک سو موجب انزوای کشورش شده و از سوی دیگر توسعه برنامه هسته‌ای ایران را در پی داشته است.
88,نماینده دائم روسیه نزد سازمان‌های بین‌المللی مستقر با اشاره به اینکه هنوز خیلی زود است که اظهارات ناامیدکننده درباره مذاکرات وین مطرح شود، خاطرنشان کرد که توافق نهایی تنها زمانی انجام می‌شود که طرف‌ها درباره همه‌چیز به توافق برسند.
95, در شرایطی که آمارها روند کاهشی نرخ ابتلای روزانه را نشان می‌دهد اما بازگشت رنگ قرمز کرونایی به نقشه ایران نشان می‌دهد خطر در کمین است و ظاهرا دوباره زنگ خطر پیک جدید به صدا درآمده است.
96,نشست چند روز قبل میان چارچوب هماهنگی گروه‌های شیعی با رهبر جریان صدر، سرآغازی برای نشست‌های بعدی و توافق و اتحاد میان سران شیعی است.
97,دولت رئیسی در ۱۰۰ روز گذشته با اقداماتی از جمله سفرهای استانی پی‌درپی، حضور میدانی مسئولین و کاهش فاصله بین دولت و مردم که در دولت قبل زیاد شده بود، در مسیر احیای سرمایه اجتماعی حرکت کرده است.
99,ایران در راستای قرارداد با ونزوئلا برای صادرات میعانات گازی به این کشور و دریافت نفت خام، چهارمین محموله میعانات گازی خود را به این کشور تحویل داد.
109,مسافران آفریقا در چه شرایطی وارد ایران می شوندمسافران آفریقا در چه شرایطی وارد ایران می شوندمعاون بهداشت وزارت بهداشت، نسبت به سرعت بالای بیماری‌زایی سویه آفریقایی هشدار داد و گفت: ۳۲ جهش در سویه جدید مشاهده شده که سرعت بیماری‌زایی و درمان آن را اندکی سخت‌تر می‌کند.به گزارش خبرگزاری مهر، کمال حیدری، روز یکشنبه در حاشیه همایش ملی «ره آورد خدمت» که در مرکز همایش‌های رازی تهران برگزار شد، اظهار داشت: حدود ۸۳ درصد جمعیت هدف بالای ۱۲ سال، واکسن کرونا دریافت کرده‌اند و این باعث شد مقداری از میزان بستری و فوتی‌ها کاهش یابد.وی با عنوان این مطلب که واکسن همه مشکلات را رفع نمی‌کند اما بهترین استراتژی است، افزود: رعایت دستورالعمل‌ها برای ما اهمیت زیادی دارد. همان تعداد محدودی که واکسن را دریافت نکرده‌اند بیشتر در خطر هستند و اگر ویروس در گردش باشد چه بسا کسانی که واکسن زده‌اند هم ممکن است مبتلا شوند.حیدری ادامه داد: در بحث رعایت پروتکل‌های بهداشتی وضعیت چندان خوبی نداریم و حدود ۴۷.۶ درصد است که نگران کننده است.وی افزود: در کشورهای اروپایی که واکسیناسیون از ما بالاتر هم بود با این خیال اقدام به بازگشایی‌هایی کردند و موج ششم در آن کشورها رخ داد. خوشبختانه ما موج ششم نداشتیم ولی اگر فعالیت‌ها توسط مردم کنترل نشود، نمی‌توان موضوع را چندان مدیریت کرد و نقش مردم در خود مراقبتی مهم است. الان افراد بالای ۶۰ سال و بیماران خاص باید برای دریافت دوز سوم مراجعه کنند که یکی از راه‌های مقابله با موج بعدی همین موضوع است.حیدری گفت: ۳۲ جهش در سویه جدید مشاهده شده که سرعت بیماری‌زایی و درمان آن را اندکی سخت‌تر می‌کند. آنچه همکاران ما موظف بودند همکاری با وزارت خارجه بود که مراوده با کشورهای آلوده به این سویه جدید را متوقف کنند.وی افزود: میزان استفاده از ماسک ۵۰ درصد است و این امر باید اصلاح شود. الان انواع واکسن‌های کرونا در کشور موجود است و ذخیره ۵۰ روز آینده را هم داریم.حیدری درباره شرایط ورود مسافران به کشور گفت: یکی از شرایط ورود به کشور کارت واکسن است و طبیعتاً مراجعه به کشور از کشورهای آلوده حساسیت بیشتری برای ما دارد و اگر فرد علائم داشته باشد بررسی شده و از او تست گرفته می‌شود و وزارت راه مکانی برای قرنطینه افراد آلوده در نظر گرفته است و اگر مجدداً تست فرد منفی شود می‌تواند از قرنطینه خارج شود.وی با اشاره به کمبود نیروی انسانی در حوزه بهداشت، افزود: این موضوع در ستاد ملی کرونا مطرح شد. تکالیف ما در حوزه بهداشت سنگین و تعداد نیروها محدود است و این یک نقطه ضعف برای ما است و دستور آن بود که جلسه‌ای با وزارتخانه‌های راه و کشور بگذاریم که مراقبت‌های مرزی را تقویت کنیم و بر همین اساس قرار شد بر روند نظارت در فرودگاه بین‌المللی امام (ره) و ۸۲ پایگاه مرزی دیگر اهتمام ورزیم.
110,ماموریت سازمان بیمه سلامت برای استقرار کامل نسخه الکترونیکماموریت سازمان بیمه سلامت برای استقرار کامل نسخه الکترونیکمعاون برنامه‌ریزی، توسعه و مدیریت منابع سازمان بیمه سلامت ایران گفت: یکی از ماموریت های مهم سازمان بیمه سلامت بر اساس قوانین بالادستی و قانون بودجه ۱۴۰۰، استقرار کامل نسخه الکترونیک است.به گزارش خبرگزاری مهر، حسین رنجبران به جمعیت ۴۲ میلیون نفری تحت پوشش سازمان بیمه سلامت اشاره کرد و افزود: این سازمان برای ارائه خدمات بیمه‌ای به این افراد تحت پوشش با ۴۰ هزار مؤسسه طرف قرار داد همکاری دارد.معاون برنامه ریزی، توسعه و مدیریت منابع سازمان بیمه سلامت ایران، همچنین از به روز شدن رسیدگی به پرونده‌ها و پرداخت منظم و به روز طلب مؤسسه‌های طرف قرار داد سازمان بیمه سلامت خبر داد و گفت: سازمان بیمه سلامت با پرداخت به موقع و به روز مؤسسات طرف قرار داد در صدد خدمت رسانی مطلوب‌تر به مردم بیمه شده است تا مؤسسات و مراکز درمانی با انگیزه‌ی مناسب‌تری بتوانند در خدمت نیمی از جمعیت مردم کشور باشند.
115,آورده ناچیز ایران از مسابقات گرانِ آمریکا/ «تنیس» زیر «میز» نرود!آورده ناچیز ایران از مسابقات گرانِ آمریکا/ «تنیس» زیر «میز» نرود!نمایندگان ایران در حالی در مسابقات تنیس روی میز قهرمانی جهان شرکت کردند که فدراسیون بابت این حضور هزینه‌های زیادی متحمل شد اما در مقابل آورده قابل توجهی از آن کشورمان نشد.به گزارش خبرنگار مهر، آمریکا که از هفته گذشته در هیوستون میزبانی خود از شرکت کنندگان در مسابقات تنیس روی میز قهرمانی جهان را آغاز کرد همچنان درگیر این رقابت ها و دیدارهای آن است در حالیکه پرونده نمایندگان ایران خیلی زود بسته شد.پایان کار پینگ پنگ بازان ایران در روز سوم مسابقاتتنیس روی میز ایران با ترکیبی متشکل از نوشاد و نیما عالمیان و امیرحسین هدایی در مسابقات تنیس روی میز قهرمانی جهان و دو بخش انفرادی و دوبل این رقابت ها شرکت کرد. البته نوشاد عالمیان و امیرحسین هدایی تنها نمایندگان ایران در بخش انفرادی بودند و در بخش دوبل ترکیب برادران عالمیان معرفی شد اما حضور این بازیکنان در این دو بخش خیلی مستمر و ادامه دار نبود.مسابقات تنیس روی میز قهرمانی جهان که امسال با شیوه ای متفاوت - از حیث بازیکنان شرکت کننده و انتخاب آنها- نسبت به ادوار گذشته برگزار شد، با برگزاری دیدارهای انفرادی آغاز شد. در روز نخست این بخش، امیرحسین هدایی با رنکینگ ۱۶۴ ابتدا «پاول پلاتنو» از بلاروس که با رنکینگ ۱۲۹ را در اختیار دارد را شکست داد اما در دومین دیدار مقابل «فان ژندونگ» چینی نفر اول جهان شکست خورد و حذف شد.نوشاد عالمیان هم مانند هدایی در دومین دیدار خود و در جدول ۶۸ نفره حذف شد. وی که رنکینگ ۶۹ را در اختیار دارد ابتدا «لیائو چنگ تینگ» از چین تایپه با رنکینگ ۱۱۸ را شکست داد اما در دومین دیدار برابر «سدریک نیوتینک» از بلژیک شکست خورد و از دور رقابت ها کنار رفت.در بخش دوبل هم ترکیب نوشاد و نیما عالمیان پس از استراحت در دور نخست، در دوم به مصاف تیم دوبل فرانسه رفت اما نتیجه این دیدار را واگذار کرد و حذف زودهنگامی از مسابقات داشت. بدین ترتیب پرونده نمایندگان تنیس روی میز ایران در مسابقات قهرمانی جهان خیلی زود و پیش از رسیدن این رقابت ها به مراحل حساس و تعیین کننده بسته شد.آورده ناچیز ایران از مسابقات گرانِ آمریکا/ «تنیس» زیر «میز» نرود!آورده ناچیز تنیس روی میز از سفر به آمریکاطبق قوانین مربوط به مسابقات تنیس روی میز قهرمانی جهان و نحوه توزیع امتیازات این رقابت ها، بازیکنانی که در دیدار اول خود متحمل شکست شده و حذف شدند صاحب ۱۰ امتیاز می شوند. برای بازیکنانی هم که در دومین دیدار تن به شکست می دهند ۴۵ امتیاز محاسبه خواهد شد. بدین ترتیب نوشاد عالمیان و امیرحسین هدایی از حضور در مسابقات آمریکا صاحب ۴۵ امتیاز شده اند. در بخش دوبل هم ترکیب نوشاد و نیما عالمیان که در دور دوم و در اولین دیدار خود متحمل شکست شد در مجموع صاحب ۹۰ امتیاز شده است.در پایان مسابقات قهرمانی جهان و محاسبه امتیازات تمام بازیکنان شرکت کننده در این رقابت ها مشخص خواهد شد که امتیازات کسب شده توسط ملی پوشان تنیس روی میز ایران چقدر به ارتقا و جابه جایی صعودی آنها در رنکینگ جهانی کمک خواهد کرد اما با توجه به حداقل امتیاز به دست آمده قاعدتا نباید انتظار صعود قابل توجهی را کشید.اعزام جهانی بدون اردوآنچه مسلم است مسابقات قهرمانی جهان به خصوص دوره جدید آن که با شیوه ای جدید و به نوعی غربال بازیکنان برگزار شد، در بالاترین سطح قرار دارد و کسی هم منتظر شگفتی و تاریخ سازی پینگ پنگ بازان ایران در آن نبود اما از طرفی نمی توان منکر این قضیه شد که بازیکنان ایرانی حاضر در آمریکا نمایش آنچنان قابل توجه و ماندگاری نداشتند در حالیکه پیش از این به کرات شاهد ثبت نتایج فوق العاده به خصوص توسط نوشاد و حتی برادرش نیما بودیم.البته در همین رقابت های جهانی آمریکا، هدایی در دیدار نخست بازیکنی را از پیش رو برداشت که در رنکینگ جهانی موقعیتی بهتر از خودش داشت و همین مسئله نمره قبولی خوبی برای اول بود اگرچه سرمربی تیم ملی با توجه شناختی که از هدایی و حریفش داشت، پیش بینی این نتیجه را کرده بود.برادران عالمیان اما نمایش خیلی کمرنگ تری از هدایی داشتند. عالمیان در دومین دیدار انفرادی که توانست تنها یک گیم از حریف بلژیکی اش بگیرد و در بخش دوبل هم ترکیب برادران عالمیان باختند بدون اینکه گیمی را به سود خود تمام کنند.شاید دلیل این نوع نتیجه گیری در بخش دوبل به چگونگی اعزام اعضای تیم ملی تنیس روی میز باز می گردد و اینکه آنها در شرایطی در محل برگزاری مسابقات قهرمانی جهان در آمریکا حاضر شدند که هیچ تمرین و اردوی مشترکی نداشتند؛ ملی پوشان ایران طی هفته های گذشته درگیر رقابت های باشگاهی خود در فرانسه (برادران عالمیان) و مجارستان (هدایی) بودند و از آنجا که اخیرا هم با تیم ملی در رقابت های قهرمانی آسیا (قطر) شرکت داشتند برنامه ای برای بازگشت به ایران نداشتند. به همین دلیل بدون اردو و تمرین مشترک و از فرانسه و مجارستان به آمریکا سفر کردند تا در مسابقات شرکت کنند.درست است که حضور در لیگ فرانسه و مجارستان خود گام بزرگی برای حفظ آمادگی بازیکنان ایرانی بود اما به نظر می رسد برای شرکت در مسابقات قهرمانی جهان، دستیابی به هماهنگی در قالب تمرینات تیمی هم لازم و ضروری بود.آورده ناچیز ایران از مسابقات گرانِ آمریکا/ «تنیس» زیر «میز» نرود!چاره ای جز اعزام این تیم نبود!در اینکه نتایج تیم ملی تنیس روی میز ایران در مسابقات جهانی آمریکا قابل نقد و بررسی است هیچ بحثی نیست اما صحبت در مورد ترکیب تیم اعزامی و اینکه بازیکنانی بهتر با آمادگی بالاتر راهی هیوستون می شدند، قابل قبول نیست و دلیل این مسئله هم به شرایط فدراسیون جهانی تنیس روی میز (ITTF) برای این دوره مسابقات مربوط می شود.طبق تاکید ITTF و بر خلاف ادوار گذشته، فقط بازیکنانی که رنکینگ زیر ۲۵۶ جهان را در اختیار داشتند می توانستند در مسابقات جهانی شرکت کنند. بر این اساس نوشاد عالمیان، نیما عالمیان، امیرحسین هدایی و امین احمدیان همراه با ندا شهسواری تنها نفراتی بودند که واجد شرایط به حساب می آمدند.فدراسیون ایران هم با برگزاری رقابت های انتخابی و بر اساس نتایج آن نوشاد عالمیان و امیرحسین هدایی برای اعزام انتخاب کرد. در بخش بانوان هم برای اعزام ندا شهسواری اقدامات اولیه (ثبت نام) انجام شد اما در نهایت وی شرایط اعزام را به دست نیاورد.شانسی که داده شد اما از آن استفاده نشدفدراسیون تنیس روی میز می توانست به اعزام تنها نوشاد عالمیان و امیرحسین هدایی بسنده کند و از همین ترکیب در بخش دوبل مسابقات قهرمانی جهان هم بهره ببرد اما با در نظر گرفتن ترکیب هماهنگ تر نوشاد و نیما عالمیان، تصمیم به متحمل شدن هزینه بیشتر برای اعزام نیما گرفت تا از این ترکیب در بخش دونفره رقابت ها استفاه کند تا شاید به نتیجه ای برسد اگرچه این ترکیب نتوانست حتی در یک گیم هم پیروز شود.آورده ناچیز ایران از مسابقات گرانِ آمریکا/ «تنیس» زیر «میز» نرود!ضرورت «سفرِ گران» به آمریکا چه بود؟قراربود مسابقات تنیس روی میز قهرمانی جهان با حضور ۱۲۸ بازیکن برگزار شود اما در نهایت ۱۲۰ نفر در محل برگزاری این رقابت ها در هیوستون حاضر شدند. یکی از بازیکنان غایب در این رقابت ها «گراسیمنکوف» قزاقستانی بود. بازیکن همیشه رقیب پینگ پنگ بازان ایران در آسیای میانه که بر خلاف انتظارات در مسابقات شرکت نکرد.احتمال دارد کرونا باعث غیبت وی یا دیگر غایبان در مسابقات شده باشد یا عدم صدور ویزا؛ مسئله مهم این است که با وجود تاکید فدراسیون جهانی مبنی بر لزوم حضور سالیانه بازیکنان در حداقل هشت رویداد بین المللی، غیبت در مسابقات قهرمانی جهان یک پوئن منفی برای آنها به حساب نمی آمد. با این حال و با توجه شرایط تمرینی و اردویی بازیکنان، پیش بینی عدم نتیحه گیری آنها و نرخ ارز چه ضرورتی به حضور در این دوره رقابت ها وجود داشت؟کنار همه این مسائل باید گران بودن مسابقات قهرمانی جهان را هم در نظر گرفت که در شرایط عادی هزینه حضور در آن نسبت به دیگر رویدادها بیشتر می شود چه برسد وقتی آمریکا میزبانش باشد؛ با این شرایط «بهتر نبود قید حضور نمایندگان ایران در مسابقات جهانی آمریکا زده می شد و حضور در چند رقابت دیگر جایگزین می شد؟»پیمان حسنی دبیر فدراسیون تنیس روی میز در گفتگو با خبرنگار مهر در این زمینه گفت: حضور در رویدادها بر اساس پیشنهاد کادر فنی و بررسی در سازمان تیم های ملی انجام می شود. مسابقات قهرمانی جهان هم جزو رویدادهای معتبر است که به هر حال حضور در آن ارزشمند است.وی در پاسخ به این پرسش «وقتی از حضور در رویدادی نتیجه ای عاید حال نمی شود بهتر نیست به طور کل منتفی شود یا مسابقات دیگر جایگزین آن شود؟»، تصریح کرد: اعتقاد خود من هم این است که می توانستیم به جای مسابقات جهانی آمریکا که هزینه های سرسام آوری هم داشت، در چند رویداد بین المللی دیگر شرکت کنیم که هر یک هزینه های کمتری دارند اما در مجموع تجربه های بیشتری انتقال می دهند.دبیر فدراسیون تنیس روی میز در مورد هزینه ای که حضور در مسابقات قهرمانی جهان روی دوش فدراسیون گذاشته است، گفت: درست نمی دانم اما رقم اعزام هر بازیکن حدود ۲۵۰ میلیون شده است در حالیکه سفر به اروپا و شرکت در مسابقات بین المللی این قاره برای هر نفر حدود ۶۰ میلیون می شود یعنی یک چهارم هزینه آمریکا؛ به هر حال سفر به آمریکا نسبت به دیگر سفرها خیلی گران است. اتاق دونفره برای این رقابت ها در آمریکا ۲۷۵ دلار بود.«تنیس» زیر «میز» نرودتنیس روی میز در حالی امروز در لبه سراشیبی قرار گرفته که در بازی های آسیایی ۲۰۱۸ اندونزی با مدال برنز نوشاد عالمیان به نیم قرن ناکامی خود در تکرار این مدال پایان داد. پیش از آن هم این رشته به اعتبار بازیکنانش و عملکرد خوب شان در میادین مختلف در زمره رشته های موفق ایران قرار گرفته بود و حضور متوالی در ادوار مختلف بازی های المپیک هم گویای همین مسئله بود.به جاست مدیریت فدراسیون تنیس روی میز که انصافا در مهیا کردن شرایط برای توسعه این رشته، حضور بازیکنان در میادین مختلف و درکل پیشرفت بهتر تنیس روی میز کوتاهی نداشته اهتمام بیشتری به نتایج مسابقات آمریکا داشته باشد به خصوص که در المپیک توکیو هم تک نماینده ایران نتوانست پاسخ به جایی به انتظارات بدهد.
116,سیاست توجه به همسایگان جواب داده استسیاست توجه به همسایگان جواب داده استرئیس‌جمهور گفت: معتقدم سیاست همسایگی جواب داده است و ما باید همچنان بر سیاست همسایگی پافشاری کنیم، موضوع ارتباط ما با همسایگان مسئله بسیار مهمی است.به گزارش خبرنگار مهر، حجت‌الاسلام سیدابراهیم رئیسی در بدو ورود به تهران و پس از انجام سفری یک روزه به عشق‌آباد، پایتخت ترکمنستان که برای شرکت در اجلاس سران سازمان همکاری‌های اقتصادی (اکو) به این کشور سفر کرده بود، در تشریح دستاوردهای این سفر، در جمع خبرنگاران، اظهار کرد: در این سفر دیدارهایی با رؤسای جمهور شرکت‌کننده در اجلاس داشتیم و استفاده از زمینه‌های موجود ظرفیت‌های دو کشور برای توسعه روابط اقتصادی و تجاری و مسائل فیمابینی که با کشورهای مختلف داشتیم، بحث و تبادل نظر شد.وی افزود: موضوع محوری که هم در اجلاس و هم در سخنان دوجانبه مطرح شد و نگرانی از آن نیز وجود دارد، موضوع افغانستان بود، افغانستان مسئله‌ای بود که همواره مورد تأکید اعضا قرار داشت، در مذاکرات نشست‌های دوجانبه، نگرانی‌های اعضای شرکت‌کننده در اجلاس نسبت به مسئله افغانستان مطرح شد.رئیس‌جمهور ادامه داد: هم در دیدارهای دوجانبه و هم در اجلاس سران، تأکید شد که حتماً باید در افغانستان حکومتی فراگیر حاکم شود، به نحوی که بتواند همه اقوام و گروه‌های سیاسی افغانستان را نمایندگی کند؛ این می‌تواند هم برای افغانستان امنیت‌ساز باشد و هم نگرانی همسایگان این کشور را مرتفع کند.رئیسی با اشاره به بخش‌های دیگر سفرش به ترکمنستان، گفت: از بخش‌های دیگر سفر، مسئله دیدار با رئیس‌جمهور ترکمنستان بود، مسئله اولی که این دیدار مطرح شد، موضوع ترانزیت بود، این مسئله مدت‌ها بین دو کشور به دلیل مسائل کرونایی و یا شرایط دیگری، متوقف شده بود، در این دیدار مسئله ترانزیت حل و قرار شد که مشکل ترانزیت از سوی ترکمنستان برطرف، تا ارتباط ما با کشورهای منطقه نیز تسهیل شود.وی اضافه کرد: موضوع دوم در این دیدار، اتصال گاز طبیعی از طریق ایران به ترکمنستان بود که با این واسطه ارتباط ما با ترکمنستان دچار وقفه شده بود، خوشبختانه در این سفر نه تنها موضوع گاز مطرح شد، بلکه بحث تولید گاز توسط وزیر نفت و وزیر ترکمنستانی به یک قرارداد منتهی و این قرارداد امضا شد؛ فکر می‌کنیم با انعقاد این قرارداد مشکل ارتباط‌مان با ترکمنستان در موضوع گاز برطرف شده و نگرانی وجود نداشته باشد، این هم از نکاتی بود که انجام شد که از موفقیت‌های سفر است.رئیس‌جمهور افزود: ارزیابی ما از سفری که به تاجیکستان و همین طور ترکمنستان داشتیم، این است که مسائلی بین جمهوری اسلامی ایران و برخی کشورها وجود دارد که در این نشست‌هایی که انجام شد، بسیاری از مسائل مورد حل وفصل قرار گرفت.رئیسی به ذکر مثالی از سفر به تاجیکستان اشاره و تصریح کرد: امروز که بررسی می‌کردیم، از سفری که ما به دوشنبه، پایتخت تاجیکستان، تا الان داشتیم، ارتباط تجاری و اقتصادی‌مان با این کشور، قریب به ۳ برابر افزایش پیدا کرده و این تازه مقدمات کار است و بعد از این هم آثار آن مشخص خواهد شد.وی تأکید کرد: معتقدم سیاست همسایگی جواب داده است و ما باید همچنان بر سیاست همسایگی پافشاری کنیم، موضوع ارتباط ما با همسایگان مسئله بسیار مهمی است و ظرفیت بسیاری در کشورهای همسایه ما وجود دارد که باید مورد توجه قرار گیرد.رئیس‌جمهور ادامه داد: حتماً باید بتوانیم ارتباطاتی که بازرگانان و فعالان اقتصادی ما با این کشورها دارند را از نظر سیاسی تسهیل کنیم، در واقع فعالان اقتصادی ما باید بتوانند فعالیت خودشان را به طور کامل داشته باشند.رئیسی خاطرنشان کرد: امروز ساعت ۷ صبح نشستی در سفارت جمهوری اسلامی ایران با تجار و بازرگانان ایرانی فعال در ترکمنستان داشتیم، متوجه شدم که مشکلات زیادی دارند و این مشکلات همین امروز در اولین اقدامی که درباره قرارداد گازی صورت گرفت و منجر به احیای روابط ایران و ترکمنستان شد، مورد حل و فصل قرار گرفت.
117,آمادگی ایران برای همکاری با ازبکستان در راستای مبارزه با تروریسمآمادگی ایران برای همکاری با ازبکستان در راستای مبارزه با تروریسمرئیس‌جمهور گفت: جمهوری اسلامی ایران آمادگی دارد در همه زمینه‌ها از جمله اقتصادی، حمل‌ و نقل، انرژی و مبارزه با تروریسم سطح روابط و همکاری‌های خود را با ازبکستان ارتقا بدهد.به گزارش خبرگزاری مهر به نقل از پایگاه اطلاع‌رسانی ریاست‌جمهوری حجت‌الاسلام سید ابراهیم رئیسی در حاشیه پانزدهمین اجلاس سران سازمان همکاری اقتصادی اکو در دیدار «شوکت میرضیایف»، رئیس جمهور ازبکستان، ظرفیت‌های کشورهای منطقه برای تعمیق روابط را فرصتی مناسب برای این کشورها دانست و تأکید کرد: در شرایط کنونی جهان، همکاری کشورهای منطقه بسیاری از تهدیدها را به فرصت تبدیل می‌کند و با حضور فعال کشورهای منطقه دیگر جایی برای دخالت کشورهای بیگانه نیست.وی افزود: جمهوری اسلامی ایران آمادگی دارد در همه زمینه‌ها از جمله اقتصادی، حمل و نقل، انرژی و مبارزه با تروریسم سطح روابط و همکاری‌های خود را با ازبکستان ارتقا بدهد.رئیس‌جمهور توسعه روابط با ازبکستان را دارای اهمیت دانست و با اشاره به حجم مبادلات اقتصادی دو کشور تأکید کرد: وزرای خارجه ایران و ازبکستان باید نقشه راه همکاری‌های بلندمدت را ترسیم کنند.افغانستان یکی دیگر از موضوعات گفتگوی رؤسای جمهور دو کشور بود که در آن بر استقرار دولت فراگیر با حضور همه مردم، اقوام و گروه‌های افغانستانی و نیز برقراری صلح و امنیت پایدار در این کشور تأکید شد.«شوکت میرضیایف»، رئیس‌جمهور ازبکستان نیز در این دیدار با تقدیر از رویکرد فعال ایران در منطقه گفت: صلح و ثبات در این منطقه با مشارکت کشورهای بومی محقق می‌شود و ازبکستان از هر نوع همکاری با ایران استقبال می‌کند.رئیس‌جمهور ازبکستان ظرفیت‌های اقتصادی و مبادلات دو کشور را بستر مناسبی برای توسعه روابط دانست و خواهان افزایش سطح حجم تبادلات تجاری دو کشور شد.
118,هر ترک فعلی جرم نیست/ به دنبال رفع مشکلات مردم باشیمهر ترک فعلی جرم نیست/ به دنبال رفع مشکلات مردم باشیمرئیس قوه قضائیه با بیان اینکه هر ترک فعلی جرم نیست گفت: این امور قانون می خواهد. قوه قضائیه باید دستگاهی باشد که بیش از همه به قانون احترام می گذارد.به گزارش خبرنگار مهر، حجت‌الاسلام غلامحسین محسنی اژه‌ای عصر امروز در نشست مشترک مجلس با قوه قضائیه که در محل صحن مجلس شورای اسلامی برگزار شد، گفت: خداوند را سپاسگزارم که توفیقی حاصل شد تا به همراه همکارانم در قوه قضائیه در آستانه سالروز شهادت عالم مجاهد، مبارز، وارسته و شجاع یعنی شهید آیت‌الله مدرس در مجلس و در خدمت نمایندگان مجلس باشم.وی بیان کرد: از رئیس مجلس شورای اسلامی و اعضای هیئت رئیسه مجلس تقدیر و تشکر می‌کنم که این فرصت را ایجاد کردند تا جلسه مشترکی بین نمایندگان مجلس و کارکنان قوه قضائیه برگزار شود.رئیس قوه قضائیه تصریح کرد: امیدوارم که این نشست‌ها و گفتگوهای مشترک در راستای کمک به نظام جمهوری اسلامی ایران و مردم باشد و به رفع مشکلات مردم بیانجامد.محسنی اژه ای با بیان اینکه مجلس به تعبیر شهید مدرس و امامین انقلاب، مرکز ثقل مملکت، خانه ملت و عصاره ملت است، اظهار داشت: امام(ره) فرمودند اگر در راس قوای سه گانه افراد شایسته‌ای به مانند شهید مدرس قرار بگیرند همه امور اصلاح می‌شود.وی تاکید کرد: مجلس می‌تواند منشا اصلاح امور باشد، مجلس می‌تواند ریل گذاری صحیح کند؛ مجلس اول و وسط و آخر است چرا که قانون وضع می کند، نظارت می کند و قدرت سوال و استیضاح دارد.رئیس قوه قضائیه با تاکید بر اینکه مجلس می‌تواند منشا قدرت نظام و عامل ایستادگی در برابر بیگانگان باشد، اظهار کرد: مجلس به سایر قوا برای ایستادگی در مقابل فشار بیگانگان کمک می‌کند و این امر را در دوره های مختلف ثابت کرده است. این موضوع از زمان شهید مدرس تا امروز برقرار بوده و کاری که شهید مدرس در زمان خود انجام داد بی‌نظیر بود.محسنی اژه‌ای خاطرنشان کرد: مجلس یازدهم به کمک دولت آمد در مقابل زیاده‌خواهان و شیطان بزرگ می‌خواستند ملت ایران را بیشتر تحت فشار قرار دهند قانونی وضع کرد که مسیر را تغییر داد و تولید قدرت و اقتدار کرد؛ این جایگاه مجلس است.وی بیان کرد: زیاده‌خواهان و شیطان بزرگ باز به دنبال آن بودند تا به نحوی از انحا، فشارهای خود بر مردم ایران را افزایش دهند که مجلس یازدهم به کمک دولت آمد و یک قانون مهم هسته‌ای را به تصویب رساند و تولید قدرت کرد و قدرت آفرید.رئیس قوه قضائیه ادامه داد: امروز دولت سیزدهم نیز با تمام قوا در حال رسیدگی به مسائل کشور است و رئیس‌جمهور و اعضای کابینه هم با خیرخواهی و دلسوزی در جهت ارتقاء نظام و رفع مشکلات کشور گام برمی‌دارند.محسنی اژه‌ای تصریح کرد: همچنین همکاران بنده در قوه قضائیه هم تلاش وافری می‌کنند تا در جهت اهداف نظام و تحقق ارزش‌های انقلاب اسلامی گام بردارند و برخورد بدون تبعیض با مفسدان را در دستور کار دارند.وی گفت: امروز فرصتی است که سه قوه دست در دست یکدیگر دهند و مسائل کشور را آسیب‌شناسی جدی کنند و ما باید با یکدیگر راه‌حل‌های مشترک بیابیم و نقشه‌های دشمنان را خنثی کنیم.رئیس قوه قضائیه با اشاره به اینکه ما باید مشکلات را خنثی و برطرف کنیم و مردم ما می‌توانند تحریم‌ها را خنثی کنند، گفت: اگر سه قوه دست به دست هم دهند و از ظرفیت‌های مردمی استفاده کنند، قطعاً می‌توانند تحریم‌ها را خنثی کنند و به اهداف عالی نظام برسند.محسنی اژه‌ای با بیان اینکه ما باید شرایط کشور را به خوبی درک و در عمل هم به یکدیگر کمک کنیم، گفت: سرمایه اصلی ما مردم هستند و اگر سه قوه از این سرمایه استفاده کنند، می‌توانیم مشکلات کشور را حل و فصل کنیم. برخی از مشکلات ناشی از سوء مدیریت ما است، البته برخی از مشکلات هم از طریق دشمنان برای کشورمان ایجاد شده است.وی درباره نکاتی که نمایندگان مجلس در این باره مطرح کردند، گفت: درباره برخی از موضوعاتی که طرح کردید، ما خلاء قانونی داریم و باید دست به دست هم دهیم تا مشکلات قانونی مرتفع شود. همچنین زمانی که لوایح به مجلس ارائه می‌شود، باید پیش از بررسی در صحن علنی مجلس، جلسات مشترک برگزار شود و با تشریک مساعی و همکاری با یکدیگر کاری کنیم که در صحن مجلس لوایح دچار تغییرات اساسی و فوق‌العاده نشود و به گونه‌ای باشد که این لوایح سریعتر به نتیجه برسد.رئیس قوه قضائیه با بیان اینکه هر ترک فعلی جرم نیست گفت: این امور قانون می خواهد. قوه قضائیه باید دستگاهی باشد که بیش از همه به قانون احترام می گذارد. اگر به قانون پایبند نباشیم هر کسی به سلیقه خود عمل می کند و مشکل ایجاد می‌شود.محسنی اژه‌ای گفت: تا امروز ۹ نشست با نمایندگان داشته ام. همه تلاش ما برای پیدا کردن راهکارهای مشترک بوده است.وی در بخش دیگری از اظهارات خود تصریح کرد: ۲۹۰ نماینده در تمام نقاط کشورحضور دارند که نزدیکترین افراد به مردم هستند و از جزئیات مشکلات و زندگی مردم مطلع هستند. چه کسی از نمایندگان مجلس دردآشناتر به مردم است. نمایندگان مشکلات مردم را می دانند و برای حل آن، قانون پیش بینی کرده، نظارت و برای اجرای پیگیری می کنند.رئیس قوه قضائیه با بیان اینکه باید از فرصت خدمت استفاده کنیم، گفت: اگر از این فرصت استفاده نکنیم باید در پیشگاه خداوند، ملت و حتی وجدان خود پاسخگو باشیم. امروز نمایندگان محترم بیش از من برای قوه دلسوزی می کنند. این بی سابقه و کم سابقه است. باید از این فرصت استفاده کرد.محسنی اژه‌ای با اشاره به اولویت های قوه قضائیه، گفت: این اولویت ها نیاز به عِده و عُده دارد. کوتاه کردن فرایندهای دادرسی از اهداف ما است. بیش از ۲ هزارعنوان مجرمانه وجود دارد. اگر این عناوین مجرمانه افزایش یابد پرونده های قضایی روز به روز افزایش می یابد.وی با بیان اینکه می خواهیم در این خصوص لایحه ای به مجلس ارائه کنیم، افزود: خواهش می کنیم جرم انگاری ها کاهش یابد. قوه قضائیه و قوه مقننه موظف به کاهش جرم انگاری بودند. می خواهیم رسیدگی به پروندها، عالمانه، عادلانه و دقیق باشد.رئیس قوه قضائیه گفت: ما به نیروهای متخصص نیاز داریم تا بتوانیم با فراغ بال و عالمانه و متخصصانه عمل کنیم. بعضاً می بینیم که کارمندان در یک اتاق کوچک کار می کنند و حتی جای حرکت هم وجود ندارد و ارباب رجوع هم در یک فضای بسته پشت سر هم می آیند و باید این فضاها تغییر کند.محسنی اژه‌ای بیان کرد: همچنین حقوق برخی از کارمندان اداری بسیار کم است، به گونه ای که یکی از کارمندان به بنده گفت با اقساطی که پرداخت می کنم، در انتها فقط یک میلیون تومان برایم باقی می ماند و با این شرایط مردم چگونه می توانند زندگی کنند.وی افزود: امروز قوه قضائیه به دنبال آن است که هزینه کمتری به مردم وارد شود و یکی از راه های کاهش هزینه آن است که رسیدگی الکترونیکی را توسعه دهیم که در بودجه امسال برای بخش فناوری قوه قضائیه هزار میلیارد در نظر گرفته شد.رئیس قوه قضائیه تصریح کرد: علاوه بر این قرار بود ۴۰۰ میلیارد تومان برای سند تحول که ما خود را ملزم به آن می دانیم، اختصاص پیدا کند اما حتی یک ریال هم به ما داده نشد. ما به دنبال این هستیم که برای اقشار ضعیف جامعه کاری کنیم که به حق و حقوق خود برسند اما این مسئله نیاز به بودجه دارد و با این امکانات کم امکان انجام بسیاری از کارها نیست.محسنی اژه‌ای گفت: پیشنهاد دادیم بودجه قوه قضائیه، ۵ درصد از بودجه عمومی باشد که این پیشنهاد با موافقت مواجه نشد و در نهایت قرار شد که ۲.۹ درصد از بودجه عمومی کشور به قوه قضائیه تخصیص داده شود که لازم است کل این بودجه ای که برای قوه قضائیه در نظر گرفته شده است، به ما تخصیص داده شود.
119,دیپلماسی در دولت مردمی در خدمت منافع ملی استدیپلماسی در دولت مردمی در خدمت منافع ملی استسخنگوی دولت با بیان اینکه با نگاه ویژه به همسایگان، میدان روابط خارجی دیگر محدود به چند کشور خاص نیست، نوشت: دیپلماسی در دولت مردمی در خدمت منافع ملی است. به گزارش خبرگزاری مهر، علی بهادری‌جهرمی سخنگوی دولت با اشاره به قرارداد سه‌جانبه سوآپ گازی بین ایران، آذربایجان و ترکمنستان، با انتشار مطلبی در حساب کاربری خود در توئیتر نوشت: دیپلماسی در دولت مردمی در خدمت منافع ملی است. با قرارداد گازی سه‌جانبه بین ایران، ترکمنستان و آذربایجان که نتیجه نگاه متوازن به همه ظرفیت‌ها در سیاست خارجی است، معادل گاز پنج استان ایران تأمین خواهد شد.سخنگوی دولت تصریح کرد: با نگاه ویژه به همسایگان، میدان روابط خارجی دیگر محدود به چند کشور خاص نیست.
120,امنیت پایدار گاز مناطق شمالی کشور تامین شدامنیت پایدار گاز مناطق شمالی کشور تامین شد  در سومین ماه از فعالیت دولت سیزدهم شاهد اولین قرارداد بین المللی ایران در حوزه انرژی هستیم که به موجب این قرارداد امنیت پایدار گاز ایران در مناطق شمالی تامین شد.به گزارش خبرنگار خبرگزاری مهر شامگاه هفتم آذر ماه سال ۱۴۰۰ قرارداد سوآپ گازی ایران و ترکمنستان به منظور انتقال این گاز به آذربایجان در سفر رئیس جمهور به ترکمنستان توسط وزرای نفت ایران، ترکمنستان و آذربایجان امضا شد.این قرارداد نخستین قرارداد بین المللی دولت سیزدهم پس از گذشت حدود ۳ ماه از آغاز به کار این دولت است که نشان از احیای روابط دیپلماتیک در حوزه انرژی دارد.براساس این قرارداد سالانه بین یک و نیم تا ۲ میلیارد متر مکعب گاز از ترکمنستان وارد خط لوله شمالی کشور شده و به جمهوری آذربایجان تحویل داده می‌شود. که این مسئله می‌تواند موجب پایداری گاز در فصل سرما در استان‌های شمالی کشور شود.همچنین قرارداد سوآپ گازی می‌تواند برای کشور درآمدزایی نیز داشته باشد به طوریکه ایران بعد از انتقال این گاز به جمهوری آذربایجان مبلغی را به عنوان سوآپ فی دریافت می‌کند.برخی از کارشناسان بین المللی حوزه انرژی معتقد هستند در صورت ادامه واردات گاز ترکمنستان و انتقال آن به کشورهای همسایه غربی از جمله ترکیه ایران نقش هاب گازی منطقه را ایفا کند زیرا یکی بزرگترین خطوط انتقال گاز در جهان در ایران احداث شده است.از طرف دیگر قرارداد سوآپ گازی ترکمنستان به ایران می‌توانند منجر به تنش زدایی و بهبود روابط دیپلماتیک ایران با دو کشور ترکمنستان و جمهوری آذربایجان شود که این موضوع نشان از هوشمندی سیاستمداران ایران می‌دهد.عملیات سوآپ به این معنا است که ترکمنستان گازی را با حجم و کیفیت مشخص در نقطه صفر مرزی در منطقه شمال شرقی کشور تحویل ایران می‌دهد و ایران مشابه همان گاز را از لحاظ کیفیت و حجم باید در نقطه صفر مرزی جمهوری آذربایجان به این کشور تحویل دهد.
121,بین تل‌آویو و واشنگتن برسر مذاکرات هسته‌ای اختلافات بسیار زیاد استبه گزارش باشگاه خبرنگاران جوان روزنامه صهیونیستی معاریو در گزارشی فاش کرد تل‌آویو و واشنگتن برسر مذاکرات هسته‌ای اختلافات بسیار زیادی وجود دارد، زیرا مقامات رژیم صهیونیستی به خوبی می‌دانند ایران و ۵ کشور بزرگ که برسر میز مذاکره هستند مانند سال ۲۰۱۵ به یک توافق خواهند رسید.این روزنامه صهیونیستی نوشت: واشنگتن نیز ادعا می‌کند خروج از توافق هسته‌ای با تشویق صهیونیست‌ها (در زمان بنیامین نتانیاهو، نخست‌وزیر پیشین رژیم صهیونیستی) یک اشتباه بزرگ راهبردی بود چراکه ایران نه‌تنها فعالیت‌های هسته‌ای خود را کاهش نداد بلکه باعث شد توانایی‌ها و سانتریفیوژ‌های تهران پیشرفت کنند و ایران علم خود را در این زمینه افزایش داد.این روزنامه در ادامه نوشت: دستورالعمل‌هایی که این روز‌ها از سوی مقامات (رژیم صهیونیستی) مبنی بر آمادگی ارتش برای حمله به ایران صادر می‌شود، تنها یک اهرم فشار برای بازداشتن ایران است، زیرا اسرائیل به تنهایی آمادگی حمله به ایران با نخواهد داشت.از سویی دیگر روزنامه عبری زبان «یدیعوت آحارنوت» نیز اعلام کرد «جو بایدن» رئیس‌جمهور آمریکا به رژیم صهیونیستی هشدار داده است عملیات‌های مخفیانه خود در ایران را متوقف کند تا مذاکرات هسته‌ای را تحت تأثیر قرار ندهد چراکه این عملیات‌ها نتیجه معکوس داشتند.همزمان با ازسرگیری مذاکرات هسته‌ای ایران در وین با ۴+۱ رژیم صهیونیستی به تکاپو افتاده است یا این مذاکرات را قطع کند یا این‌که مانع از توافق به موقع کشور‌های اروپایی با ایران بشود. در این جهت روز گذشته نفتالی بنت، نخست‌وزیر رژیم صهیونیستی از قدرت‌های جهانی خواست فوراً مذاکرات هسته‌ای با ایران را متوقف کنند.با این حال بعد از درخواست بنت، جنیفر ساکی، سخنگوی کاخ سفید در کنفرانسی خبری در پاسخ به پرسش خبرنگاری درباره تمرکز اصلی آمریکا در مذاکرات با ایران در وین، پایتخت اتریش اعلام کرد تمرکز اصلی آمریکا بر مسئله پایبندی کامل به برجام است.
122,تأکید رئیسی بر لزوم رعایت اصول بهداشتی و پیشگیری برای مصون ماندن از موج جدید کرونارئیس جمهور تاکید کرد: تنها راه مصون ماندن از موج جدید کرونا، رعایت شیوه‌نامه‌های بهداشتی، پیشگیری و نظارت جدی است.به گزارش حوزه دولت خبرگزاری تسنیم، آیت‌الله سید ابراهیم رئیسی رئیس‌جمهور روز شنبه در جلسه ستاد ملی مقابله با کرونا با قدردانی از همه دست‌اندرکاران مقابله با کرونا به ویژه کادر بهداشت و درمان، اظهارداشت: کاهش میزان ابتلا به کرونا و پایدار ماندن شرایط موجود، نیازمند توجه به اجرای شیوه‌‌نامه‌های بهداشتی و حساسیت در رعایت اصول پیشگیری است. وی با تاکید بر اینکه نباید کمبود واکسن در کشور وجود داشته باشد، گفت: با توجه به افزایش تولید واکسن داخلی و تامین واکسن‌های وارداتی پیش‌بینی‌های لازم انجام شود تا حتی با تزریق دوز سوم، کمبودی در این زمینه در کشور وجود نداشته باشد.رئیس‌جمهور بار دیگر بر اهمیت کنترل تردد از مرزهای زمینی، هوایی و دریایی و جدیت در  اعمال قرنطینه برای موارد مشکوک تاکید کرد.رئیسی همچنین نظارت دقیق و هوشمند بر بازگشایی مدارس، ادارات و کسب و کارها را به منظور رعایت شیوه‌نامه‌های بهداشتی برای صیانت از جان مردم، ضروری دانست.وی در ادامه با اشاره به کمبود پزشک متخصص در شهرستان‌ها، گفت: در این‌باره مقرر شده کارگروهی از موافقین و مخالفین افزایش جذب پزشک، مشکلات موجود در این زمینه از جمله توزیع ناعادلانه پزشک در سطح کشور را بررسی و پیشنهادات کارشناسی خود را برای تصمیم‌گیری نهایی به شورای‌عالی انقلاب فرهنگی ارائه دهند.رئیس‌جمهور با بیان خطرات ناشی از آلودگی هوا به ویژه در کلان شهرها، گفت: دستگاه‌های ذیربط با جدیت برای رفع مشکل آلودگی هوا و صیانت از جان مردم چاره‌اندیشی کنند.رئیسی با تاکید بر پرهیز از واکسیناسیون کودکان زیر12 سال تصریح کرد: تا زمانی که کار پژوهشی و علمی دقیقی در این زمینه انجام نشده و اتقان حاصل نشده است نباید این کار انجام شود و دولت به عنوان مجری قطعا از امور مشکوک و تجربه نشده،‌ در بخش‌های مختلف بویژه حوزه سلامت و اقتصاد پرهیز خواهد کرد.وی با تاکید بر ادامه واکسیناسیون اتباع  خارجی بیان داشت: بعضی از کشورهای اروپایی تازه به فکر اینکار افتاده‌اند درحالی‌که جمهوری اسلامی ایران از همان ابتدا به خاطر توجه به مسائل انسانی واکسیناسیون تمامی اتباع خارجی را آغاز کرده و با جدیت آن را ادامه خواهد داد.در این جلسه گزارش‌های جداگانه‌ای از وضعیت کرونا در ایران و جهان و شیوع سویه جدید اومیکرون، روند واکسیناسیون در کشور و عملکرد دولت در خصوص مقابله با کرونا ارائه شد.
124,تایید گفت‌وگوی بایدن و پوتین در روزهای آینده از سوی کاخ سفیدخبرگزاری انگلیسی «رویترز» به نقل از یک مقام کاخ سفید گزارش داد که «جو بایدن»، رئیس جمهور آمریکا و «ولادیمیر پوتین»، همتای روس او روز سه شنبه درباره اوکراین و سایر موضوعات با یکدیگر تماس ویدیویی خواهند داشت.به گزارش اقتصادنیوز به نقل از فارس، یک مقام کاخ سفید تایید کرد که «جو بایدن»، رئیس جمهور آمریکا و «ولادیمیر پوتین»، همتای روس او در روزهای آتی درباره اوکراین و سایر موضوعات مهم با یکدیگر تماس ویدیویی خواهند داشت.رسانه‌ها غروب شنبه به وقت تهران از برگزاری گفت‌وگوی تلفنی سران ارشد روسیه و آمریکا  در سه شنبه هفته جاری خبر دادند.خبرگزاری انگلیسی «رویترز» به نقل از یک مقام کاخ سفید گزارش داد که «جو بایدن»، رئیس جمهور آمریکا و «ولادیمیر پوتین»، همتای روس او روز سه شنبه درباره اوکراین و سایر موضوعات با یکدیگر تماس ویدیویی خواهند داشت.کرملین نیز روز شنبه تایید کرد که ولادیمیر پوتین، رئیس جمهور روسیه و جو بایدن، رئیس جمهور آمریکا روز سه شنبه با یکدیگر گفت‌وگو خواهند کرد. از جمله مهمترین محورهای گفت‌وگوی این دو قدرت جهانی، اوضاع بحرانی در مرزهای روسیه و اوکراین است.همزمان با افزایش تنشها میان روسیه و اوکراین در مناطق مرزی، آمریکا و ناتو  به بهانه طرح احتمالی حمله نظامی روسیه تحرکات نظامی خود را پیرامون این شدت بخشیده‌اند.  در همین راستا، «آنتونی بلینکن» وزیر خارجه دولت جو بایدن با «دمیتری کولبا» وزیر خارجه اوکراین روز پنج شنبه و در حاشیه نشست «شورای همکاری و امنیت در اروپا» در سوئد دیدار کرد.وزیر خارجه آمریکا گفت: «ما نگرانی عمیقی در مورد موضع تهاجمی روسیه داریم که بار دیگر در قبال اوکراین اتخاذ کرده است و من مشتاقانه منتظر هستم تا در مورد راه پیش رو در این زمینه و همچنین بسیاری از موارد دیگر که در روابط ما مهم هستند، صحبت کنم.»روزنامه آمریکایی «واشنگتن پست» روز جمعه در گزارشی مدعی شد روسیه در نظر دارد تا اوایل سال آینده میلادی به اوکراین حمله نظامی کند. واشنگتن پست به نقل از مقام‌های آمریکایی و یک سند اطلاعاتی ادعا کرد که کارزار برنامه‌ریزی شده می‌تواند حمله از چند جبهه با حضور ۱۷۵۰۰۰ نیرو باشد. یک مقام دولتی ناشناس آمریکایی به این روزنامه گفت، این طرح‌ها شامل حرکت گسترده ۱۰۰ گردان از گروه‌های تاکتیکی با حدود ۱۷۵۰۰۰ پرسنل، همراه با زره‌پوش، توپخانه و تجهیزات است.طبق ادعای مطرح شده از سوی روزنامه آمریکایی و در ادامه جوسازی‌های اخیر غرب علیه مسکو، اسناد اطلاعاتی به دست آمده نشان می‌دهد که روسیه در چهار نقطه در حال جمع‌آوری نیرو است. بر اساس این سند طبقه‌بندی نشده که شامل عکس‌های ماهواره‌ای است، مسکو ۵۰ گروه تاکتیکی میدان جنگی و همچنین تانک و توپخانه را مستقر کرده است.اوکراین اوایل سال جاری محموله بزرگی از مهمات و موشک‌های «جاولین» آمریکایی را دریافت کرد و نظامیان این کشور می‌گویند خمپاره و پهپادهای تهاجمی ترکیه‌ای را نیز در اختیار دارند. با این حال، کشورهای غربی به رهبری آمریکا مدتی است که روسیه را به طراحی حمله علیه اوکراین متهم کرده‌اند.ژنرال «مارک میلی» رئیس ستاد مشترک ارتش آمریکا ضمن ابراز نگرانی از تحرکات نظامی روسیه نزدیک اوکراین، مدعی شد در صورت اقدام نظامی مسکو علیه کی‌یف، منافع امنیت ملی واشنگتن و ناتو نیز به خطر می‌افتد. آمریکا و ائتلاف ناتو در بهار سال جاری هم اتهامات مشابهی را علیه روسیه مطرح کردند. طرف‌های غربی در آن زمان مدعی شده بودند روسیه نزدیک به ۱۰۰ هزار نیروی نظامی و تجهیزات نظامی نظیر تانک و جنگنده را در نزدیکی مرز اوکراین مستقر کرده است.
126,جمهوری‌اسلامی:حمله طالبان به ایستگاه مرزی ایران نشانه عدم صداقت آنان است!اقتصادنیوز: جمهوری اسلامی در سرمقاله خود مجددا از سیاست‌های ایران در مواجهه با امارت اسلامی انتقاد کرد.به گزارش اقتصادنیوز در بخشی از این یادداشت آمده است: نکته بسیار مهم در این میان اینست که عده‌ای از سیاسیون منطقه و حتی سران بعضی کشورها فریب شعارهای دروغین و مصلحتی گروه تروریستی طالبان را خوردند و بدون آنکه به واقعیت‌های پشت پرده توافق 400 صفحه‌ای این گروه با آمریکا فکر کنند، سخن از شکست آمریکا در افغانستان گفتند و درصدد تطهیر طالبان برآمدند! سران گروه تروریستی طالبان در همان زمان که با آمریکائی‌‌ها توافق محرمانه امضا می‌کردند، به سران کشورهای منطقه ازجمله جمهوری اسلامی ایران وعده می‌دادند که ما یک حکومت ضدآمریکائی در افغانستان تشکیل خواهیم داد! متاسفانه سران این کشورها نیز این وعده‌های دروغین را باور کردند و حالا که با عملکرد 4ماهه طالبان و سخنان اخیر شیرمحمدعباس استانکزی معلوم شده کلاه گشادی بر سرشان رفته، نمی‌دانند چگونه خود را از تله طالبان نجات دهند. تجاوز تروریست‌های طالبان به پاسگاه‌های مرزی ایران در چهارشنبه گذشته، یکی از نشانه‌های بارز عدم صداقت طالبان است. سوال مهم‌ اکنون اینست که آیا کشورهای منطقه هم همانطور که استانکزی گفته به دنبال آمریکا، درصدد به رسمیت شناختن طالبان برخواهند آمد یا پیروی از آمریکا را یک ننگ خواهند دانست؟
128,"یک کارشناس مسائل بین‌المللایران منتظر لغو تحریم‌ها نماند/ کالاهای امنیتی و دفاعی خود را مذاکره نمی‌کنیمیک کارشناس مسائل بین‌الملل در خصوص تفاوت‌های مذاکرات برجام در دولت سیزدهم و دوره‌های قبل گفت: ابزار چانه زنی ما در توافقات بین المللی بیشتر شده است و اروپا آمریکا کاملا متوجه ‌می‌شوند شرایط مانند هشت سال پیش نیست که ایران با گرفتن حداقل امتیاز راضی شود و نمی‌توانند مانند شش ماه گذشته نگاه بالا به پایین به ما داشته باشد.""ابوالفضل بازرگان""، کارشناس بین‌الملل در گفتگو با خبرنگار سیاست خارجی خبرگزاری برنا در تفاوت‌های مذاکرات وین در دور قبل و دولت سیزدهم گفت: مذاکرات شش ماه پیش در دولت دوازدهم تفاوت‌های جدی با این سری از مذاکرات دارد؛ در دور قبل مذاکرات شرط جدیدی پیش‌روی ما گذاشتند که بدون چون و چرا نپذیرفتیم، شرط مهمی که رهبری هم به آن اشاره کردند و انتقاد خیلی جدی به آن داشتند این بود که این مذاکرات را هر چه سریعتر بعد از اجرا مشروط کنید به شروع مذاکرات جدید برای برجام دو و برجام سه، که مقام معظم رهبری در سخنرانی خود صراحتا فرمودند:  با وقاحت کامل بیشتر از این هم می خواهند.وی با بیان اینکه ""برجام دو و سه یعنی همان تحریم‌های یک و مذاکره برای برنامه موشکی‌ جمهوری اسلامی ایران و این خط قرمز ما است""، ادامه داد: در این وضعیت آشوبناک خاورمیانه و با این شرایط ناامنی که در مرزهای خود داریم ما به هیچ عنوان کالاهای امنیتی و دفاعی خود را مذاکره نمی‌کنیم. در ابزار مذاکره و دیپلماسی بده و بستانی وجود دارد و باید کارت بازی و برنده داشته باشید و صرف گفت‌وگو که به شما منافع نمی‌دهند بلکه باید بتوانید امتیاز بگیرید.  نگاه به شرق و همسایگی؛ تصمیمی هوشمندانه برای افزایش قدرت چانه زنی وی در ادامه با اشاره به علت افزایش قدرت چانه زنی ایران در این سری  از مذاکرات گفت:  ما برای اینکه احیای برجام را صرفا مشروط کنیم به همان تعهدات در برجام یک و شرط احیای برجام را از برجام دو و سه خارج کنیم؛ غنی سازی خود را با تصویب مجلس شورای اسلامی به 60 درصد افزایش دادیم و علاوه بر بالا بردن قدرت هسته‌ای، دولت جدید هوشمندانه عمل کرد و اعلام کرد ما عجله‌ای برای بازگشت به مذاکرات نداریم. نتیجه این دو تصمیم دولت سیزدهم به حضور با اقتدار در دور هفتم مذاکرات انجامید طوری که با ما با محوریت رفع همه تحریم‌ها و راستی آزمایی ایالات متحده مذاکرات را شروع کردیم.این کارشناس بین الملل با بیان اینکه ""شش ماه پیش شرایط اقتصادی و روابط بین الملل ما با الان تفاوت داشت""، افزود: دولت قبل هدفش این بود که مشکلاتش را با اروپا حل و روی عادی‌سازی روابط با اروپا کار کند و حل مشکلات را کاملا به اروپا و ایالات متحده و لغو تحریم‌ها گره زده بود. اما دولت جدید گفت که ما منتظر لغو تحریم‌ها نمی‌مانیم و همه راه‌ها را به اروپا و امریکا منتهی نمی‌کنیم و نگاه به شرق و همسایگی در دولت سیزدهم آغاز شد، چند اتفاق مهم که به خاطر اراده سیاسی جدی دولت جدید، ما عضو دائمی همکاری شانگهای شدیم؛ یک سازمان امنیتی بسیار مهم که اهمیت بسیار زیادی دارد و چندین ابرقدرت در این سازمان هستند.بازرگان در ادامه با تشریح قدم‌های مثبت دولت سیزدهم برای افزایش کارت‌های برنده در مذاکرات برجام گفت: همکاری‌های چندجانبه را با کشورهای همسایه گسترش دادیم و اجلاس اخیر اکو که قبل از مذاکرات انجام شد، رویکرد جمهوری اسلامی ایران نسبت به کشورهای اکو متفاوت بود و با نگاه جدید به پاکستان و ترکمنستان، تاجیکستان و نزدیکی ما به ترکیه اینها همه نشان‌دهنده این است که ما منتظر لغو تحریم‌ها نماندیم و نخواهیم ماند. این کارشناس بین‌الملل با اشاره به دو اقدام دولت سیزدهم؛ افزایش قدرت هسته‌ای ونگاه به شرق و همزمانی آنها گفت: ابزار چانه زنی  ما در توافقات بین‌المللی بیشتر شده است و اروپا آمریکا کاملا متوجه ‌می‌شوند شرایط مانند هشت سال پیش  نیست که ایران با گرفتن حداقل امتیاز راضی شود و نمی‌توانند مانند شش ماه گذشته نگاه بالا به پایین به ما داشته باشد. حق مکانیزم ماشه اشتباه بسیار بزرگ دولت دوازدهم در برجام بود وی همچنین در خصوص حق مکانیزم ماشه تصریح کرد: حق مکانیزم ماشه اشتباه بسیار بزرگی از طرف دولت دوازدهم  بود که ما در برجام یک به آن تن دادیم، اما مسئله این است که نظم بین‌المللی در حال گذار است و وضعیت سیاست بین‌الملل دیگر مثل هشت سال و یا ۱۰ سال پیش نیست که هر آنچه آمریکا تهدید کند همان شود، ما دیدیم که ترامپ هم تهدید کرد از مکانیزم ماشه علیه ما استفاده کند ولی عملا نتوانست و همه فشارها  و تحریم‌ها را بر ما یک طرفه وارد کرد و در نهایت دید با این رفتار ایران تسلیم فشارها نخواهد شد. نزدیک به 1800 تحریم بر ما وارد شده است و از آن موقع تا الان هم مقداری بایدن اضافه کرد؛ در واقع بیشترین تحریم‌های روابط بین الملل به ما اعمال شده است. وی در ادامه خاطرنشان کرد: طبیعتا احتمال اینکه ایالات متحده بتواند از این مکانیزم ماشه بطوریکه کل کشورهای شورای امنیت را با خودش علیه جمهوری اسلامی ایران همراه کند بسیار ضعیف است، ما علاوه بر تحریم‌های اقتصادی، در برابر تهدیدهای نظامی مقاومت کردیم و همین امر ابزار چانه زنی ما در مقابل آمریکارا بالا برده است.بازرگان گفت: چین و روسیه دیگر با آمریکا همکاری نکردند. چرا؟ برای اینکه چین و روسیه ۱۰ سال پیش فقط یک قدرت بین‌المللی بودند نهایتا مجبور بودند منافع خود را با آمریکا همراه کنند. اما اکنون چین و روسیه از قدرت بین‌المللی به دو ابرقدرت بین المللی تبدیل شدند و نظم مطلوب خودش را آنچنان که دوست دارد اعمال می کند. وی در ادامه توضیح داد: جمهوری اسلامی ایران از این فرصت استفاده کرده است و سند همکاری طولانی مدت 25 ساله با چین بست و از آن طرف در حال امضای یک سند طولانی مدت با روسیه است و برای تامین منافع ایران در حال رایزنی با این دو ابرقدرت هستیم.بازرگان با تاکید بر راستی‌آزمایی در مذاکرات، یادآور شد: به طور کل با اندیشیدن همه تدابیر در روابط بین الملل هیچ ضمانت اجرایی وجود ندارد و برای همین هم رویکرد جمهوری اسلامی ایران به سمتی تغییر کرد  که همه میوه هایمان را در سبد آمریکا و اروپا بگذاریم پس ناچار هستیم که از رویکردهای دیگر هم استفاده کنیم. توان دفاعی و امنیتی و موشکی، خط قرمز ایران استاین کارشناس بین الملل در ادامه با اشاره به برنامه های فرابرجامی ایالات متحده و تاکید بر الزام ایجاد ممانعت برای آمریکا در این امر گفت: با کمرنگ شدن حضور آمریکا در خاورمیانه، کشورهایی همچون ترکیه، امارات، عربستان و رژیم صهیونستی همه نگران وضع امنیتی خود در منطقه هستند، و خودشان مجبور هستند  از پس قدرت و امنیت‌شان بربیایند. وی ادامه داد:  اکنون شاهد هستیم که رژیم صهیونیستی به کشورهای عربی و ترکیه به امارات سعی می‌کند نزدیک شود. ایالات متحده با تاکید بر مسائل فرا برجامی به تضعیف توان دفاع و امنیتی ایران و ایجاد فشار از آن نقطه فکر می‌کند و اصلا اجازه ورود به این مباحث را به آنها نخواهیم داد و طبق فرمایشات حضرت آقا موشکی خط قرمز ماست و همزمان هر کاری که لازم است برای برداشتن تحریم‌ها انجام شود. بازرگان در پایان تصریح کرد: شروط، برنامه‌ها و درخواست‌های ایران علنی است و باید همه تحریم‌ها لغو شود. "
130,همکاری‌های نفتی ایران و ونزوئلا باید شکل جدیدی پیدا کندرئیس جمهور با اشاره به ظرفیت بالای دو کشور ایران و ونزوئلا گفت: توسعه مناسبات بین تهران و کاراکاس به‌ویژه در مسائل تجاری و اقتصادی یک ضرورت است.به گزارش باشگاه خبرنگاران جوان، حجت الاسلام سید ابراهیم رئیسی شنبه شب (۱۳ آذر) در گفتگوی تلفنی با «نیکلاس مادورو» رئیس جمهور ونزوئلا، روابط ایران و ونزوئلا را راهبردی دانست و گفت: روابط کنونی دو کشور باید در دولت جدید ایران افزایش یابد.وی با اشاره به ظرفیت بالای دو کشور ایران و ونزوئلا، گفت: توسعه مناسبات بین تهران و کاراکاس به‌ویژه در مسائل تجاری و اقتصادی یک ضرورت است.رئیس جمهور با تاکید بر استقلال‌خواهی، عدالت‌خواهی، حق‌خواهی، استکبارستیزی و مبارزه مردم و دولت ونزوئلا با نظام سلطه گفت: علت تحریم‌هایی که نظام سلطه و آمریکا بر مردم و دولت ونزوئلا تحمیل کرده اند، استقلال و آزادی‌خواهی آنهاست.رئیسی با بیان اینکه به لطف خدا، تلاش مسئولان و همت مردم، راه پیشرفت را با قدرت ادامه خواهیم داد، تصریح کرد: این گفتگوی تلفنی می‌تواند نقطه عطفی برای توسعه مناسبات و افزایش همکاری تجاری و اقتصادی دو کشور باشد.رئیس جمهور با تبریک برگزاری موفق انتخابات در کشور ونزوئلا، گفت: موفقیت شما در برگزاری انتخابات، نشان‌دهنده اقتدار دولت ونزوئلا است.وی با اشاره به جایگاه ایران و ونزوئلا در سازمان اوپک، گفت: همکاری‌های نفتی دو کشور باید شکل جدیدی پیدا کند و در حوزه پالایشگاهی و تأمین منابع پتروشیمی لازم است گام‌های بلندتری برداریم.رئیس جمهور با اشاره به توافقنامه‌های بین ایران و ونزوئلا گفت: باید این توافقات کاملا اجرایی شود و زمینه برای توافق‌های جدید نیز فراهم شود.نیکلاس مادورو رئیس جمهور ونزوئلا نیز در این گفتگوی تلفنی با اشاره به برگزاری انتخابات در کشور ونزوئلا، گفت: به رغم تهدیدات و تعرض‌هایی که امپریالیسم به ما تحمیل می‌کند، با تلاش ملت‌مان توانسته‌ایم از صلح داخلی دفاع کنیم.رئیس جمهور ونزوئلا با تأکید بر لزوم ایجاد تحرک جدید در روابط اقتصادی دو کشور، به نتایج خوب جلسات کمیسیون‌های مشترک بین دو کشور اشاره کرد و گفت: با کمک یکدیگر تحرک بزرگی در روابط دوجانبه به ویژه در حوزه‌های انرژی و اقتصادی رقم خواهیم زد.مادورو با اشاره به شراکت ایران و ونزوئلا در اوپک گفت: باید کاری کنیم اوپک در بازار نفت به یک ثبات پایدار برسد.رئیس جمهور ونزوئلا گفت: کار‌های مشترک زیادی بین ایران و ونزوئلا وجود دارد و بسیار خوش‌بین هستم که با کمک کمیسیون‌های مشترک بتوانیم قرارداد‌های جدیدی منعقد کنیم.
137,واکنش عجولانه بازار ارز به نتیجه مذاکرات/ سفته بازان و رسانه های بیگانه در صدد تحریک انتظارات صعودیقیمت دلار امروز و در واکنش به پایان دور جدید مذاکرات احیای برجام در حالی صعودی شده است که به اعتقاد کارشناسان احتمال بروز شوک ناگهانی به بازار ارز کشور بسیار بعید است.به گزارش خبرنگار اقتصادی خبرگزاری تسنیم، قیمت دلار در بازار آزاد امروز از 30 هزار تومان عبور کرد. بسیاری این صعود را ناشی از به نتیجه نرسیدن دور جدید مذاکرات احیای برجام در وین می دانند اما به نظر می رسد عجله فعالان بازار ارز برای پیش خور کردن نتیجه مذاکرات،  احساسی و برپایه تلاش سفته بازان برای کسب سود حداکثری در کوتاهترین زمان و نیز اهتمام کمپین های رسانه ای بیگانه برای تحت فشار قراردادن مذاکره کنندگان ایرانی است.در واقع این عده از مدتی و همزمان با مشخص شدن تاریخ دور جدید مذاکرات از 8 آذرماه، سرنوشت بازار ارز را به جای نتیجه مذاکرات به مدت زمان انجام آن گره زده و اینگونه القا کردند که در صورت تداوم مذاکرات نرخ ارز صعودی خواهد شد.براین اساس به نظر می رسد اکنون و پس از پایان تنها یک دور از انجام مذاکرات تیم جدید ایرانی زمان برداشت حداکثری برای این گروهها فراهم شده است و آنها سعی می کنند بهره برداری های سیاسی و اقتصادی خود را به حداکثر برسانند.این التهابات و دمیدن بر انتظارات افزایشی در حالی است که مذاکرات قبلی برجام بیش از 20 ماه طول کشید و طی آن تلاطم و التهاب خاصی در بازار ارز کشور مشاهده نشد لذا تأکید بر فرسایشی بودن مذاکرات نمی‌تواند دلیلی بر افزایش ناگهانی و شدید نرخ ارز باشد.همچنین نگاهی به وضعیت معاملات بازار رسمی ارز کشور در قالب حواله و اسکناس که از طریق سامانه نیما و بازار متشکل ارزی انجام می‌شود نشانگر بهبود اوضاع نسبت به سال گذشته است، در این خصوص و طبق اعلام بانک مرکزی مبادلات تجاری ایران از ابتدای سال تا پایان آبان ماه از مرز 63.1 میلیارد دلار عبور کرده است که این امر نشان دهنده رشد 40 درصدی نسبت به مدت مشابه پارسال است و 18.1 میلیارد دلار ارز نیز در سامانه نیما در هشت ماهه امسال به فروش رفته که رشد 69 درصدی نسبت به مدت مشابه پارسال دارد.رییس‌کل بانک مرکزی نیز چندی پیش تأکید کرده بود که  وصول درآمدهای ارزی دولت در هفت ماه نخست امسال در مقایسه با مدت مشابه سال گذشته، سه برابر شده است.از سوی دیگر فروکش کردن شوک اقتصادی ناشی از کرونا در سطح جهانی روند مبادلات تجاری بین المللی را بهبود بخشیده و نیز منجر به افزایش چشمگیر قیمت نفت شده است. بر این اساس زمانی که نرخ هر بشکه نفت پایین باشد، هیچ کشوری برای خرید از یک کانال غیررسمی ریسک نمی‌کند.اما زمانی که قیمت نفت بالا می‌رود، کشورهایی هستند که حاضر می‌شوند با تخفیف، مشتری ایران باشند. بنابراین چشم انداز منابع ارزی کشور حتی در صورت شکست مذاکرات رو به رشد است.علاوه بر اینها همانطور که بارها توسط کارشناسان تاکید شده است آمریکا برگ برنده جدیدی برای افزایش تحریم ها در دست ندارد و به نتیجه نرسیدن مذاکرات هم نمی تواند فشار مضاعفی بر اقتصاد کشور وارد کند.
140,در ایامی که اکران فیلم سینمایی «منصور» با نگاهی به زندگی شهید سرلشکر «منصور ستاری» را شاهد هستیم، خوب است که به توجه این شهید به خودکفایی اشاره کنیم. شهید ستاری همیشه حرفش این بود که باید برویم جلو. خیلی جا داریم و باید پیشرفت کنیم. او همه را تشویق می‌کرد و اعتقاد داشت خیلی از کارها را باید خودمان انجام دهیم و خودکفا باشیم. شهید ستاری حتی معتقد بود که سلاحی که به دستمان می‌گیریم، باید برای خودمان باشد نه اینکه سلاح از دیگر کشورها بگیریم و بخواهیم برای مردم کشورمان امنیت ایجاد کنیم.
143,به گزارش گروه سیاسی خبرگزاری فارس، آیت الله سید ابراهیم رئیسی رئیس جمهور پس از پایان نشست مشترک هیئت دولت و نمایندگان مجلس در جمع خانواده بیماران SMA که از روز یکشنبه مقابل مجلس تجمع کرده اند، بصورت سرزده حضور یافت.رئیس جمهور، هنگام خروج از ساختمان مجلس، با مشاهده خانواده‌هایی که به همراه فرزندان بیمار خود کنار خیابان تجمع کرده بودند، از ماشین پیاده شده و با حضور در جمع ایشان با این خانواده ها گفتگو کرد.در این دیدار والدین بیماران SMA درخواست ها و مطالبات شان در زمینه تامین دارو و مشکلات درمانی فرزندانشان را مطرح کردند.رئیسی ضمن ابراز همدردی با این خانواده ها، اطمینان داد که دولت برای برطرف کردن مشکلات دارو و درمان کشور بویژه بیماران خاص مانند بیماران SMA تمام توان خود را به کار خواهد گرفت. 
156,دیدگاه خودکفایی شهید ستاری در دوران جنگ تحمیلی مشهود بود. چرا که سال ۱۳۶۴ را می‌توان اوج جنگ سیاسی و نظامی رژیم بعث عراق علیه ایران دانست. نیروی هوایی رژیم بعث، جان گرفته بود و فرانسوی‌ها به آن‌ها هواپیماهای پیشرفته سوپر اتاندارد و میراژ فرستاده و روسیه هم سوخو ۲۴ به آن‌ها داده بود.
157,اگرچه چشم و هم چشمی و رسم و رسوماتی که بعضی از آن ها اضافه و اشتباه‌اند شرایط ازدواج را برای جوانان سخت کرده اما هنوز جوانانی هستند که با الگو قرار دادن حضرت زهرا(س) و امیرالمومنین(ع) این امر مقدس راساده برگزار می کنند. حمید و فائزه زوجی هستند که علاوه بر آسان برگزار کردن مراسم شان از  رهبر معظم انقلاب در عروسی شان دعوت کرده‌اند.
160,واشنگتن فری‌بیکن: آمریکا معافیت عراق برای واردات انرژی از ایران را تمدید کردمنابع خبری گزارش دادند که آمریکا معافیت عراق از تحریم‌های تحمیل‌شده ضد ایران، جهت خرید برق از این کشور را به‌مدت ۱۲۰ روز دیگر تمدید کرده است.به گزارش گروه بین‌الملل خبرگزاری تسنیم، رسانه‌های عراقی امروز‌ شنبه گزارش دادند که ایالات متحده، معافیت عراق از تحریم‌ها علیه ایران برای ادامه واردات انرژی از این کشور را تمدید کرده است.وب‌سایت شفق‌نیوز به‌نقل از روزنامه «واشنگتن فری‌بیکن» در این زمینه اعلام کرد: هم‌زمان با مذاکرات هسته‌ای میان تهران و واشنگتن، دولت آمریکا یک ابلاغیه به کنگره این کشور داده است مبنی بر اینکه معافیت عراق از تحریم‌ها علیه ایران برای ادامه واردات انرژی از این کشور به‌مدت 120 روز دیگر تمدید می‌شود.این روزنامه اعلام کرد که دولت «دونالد ترامپ» رئیس جمهور سابق ایالات متحده در راستای تلاش برای پایان دادن به فروش برق ایران به عراق یک چارچوب زمانی برای معافیت عراق از تحریم‌های مربوطه علیه ایران تعیین کرده بود؛ اما دولت بایدن این معافیت را برای 120 روز دیگر تمدید کرد.بر اساس این گزارش، وزارت خارجه آمریکا اعلام کرد که فروش برق ایران به عراق در راستای منافع امنیت ملی ایالات متحده است.در زمان حاضر عراق در حال مذاکره با کشورهای حوزه خلیج فارس و در رأس آنها عربستان سعودی برای واردات برق است و قصد دارد تا زمانی که بتواند نیروگاه‌هایی بسازد که قادر به تأمین مصرف داخلی باشند از اردن و ترکیه برق وارد کند.عراق برای تأمین یک‌سوم نیازهای بخش انرژی خود از ایران گاز و برق خریداری می‌کند. سال‌ها درگیری در عراق موجب شده است این کشور در تأمین نیازهای انرژی جمعیت 40 میلیون نفری خود با مشکلاتی مواجه شود.دولت آمریکا در دوران ریاست‌جمهوری «دونالد ترامپ»، در راستای تشدید تحریم‌ها علیه ایران، صنعت انرژی عراق را در فهرست تحریم‌ها قرار داد اما با اعطای چند معافیت موقت از بغداد خواست وابستگی خود به ایران برای تأمین انرژی را برطرف کند.سازمان ملل متحد می‌گوید عراق 16000 مگاوات برق تولید می‌کند که رقمی بسیار کمتر از 24000 مگاوات برق مورد نیاز برای این کشور است. این رقم، با نیازهای عراق در آینده که انتظار می‌رود جمعیتش تا سال 2050 دو برابر شود نیز فاصله‌های زیادی دارد.
161,"احیای روابط اقتصادی با ترکمنستان ذیل قرارداد جدید گازی/ نیازی به مناقشه گازی با ترکمن‌ها نبودمنصور معظمی معاون اسبق بازرگانی و امور بین‌الملل وزارت نفت در گفت‌وگو با خبرنگار اقتصادی خبرگزاری فارس با اشاره به قرارداد سوآپ گازی ایران، ترکمنستان و آذربایجان بیان کرد: قبل از بررسی قرارداد جدید سوآپ گاز ابتدا خدمتتان عرض می‌کنم که هر اقدامی که امنیت ملی ایران را افزایش داده و ارتباطات بین‌المللی ایران را گسترش دهد، در راستای منافع ملی تعریف شده و اقدام ارزشمندی است.وی ادامه داد: ایران از منظر منابع طبیعی وضعیت فوق‌العاده‌ای دارد که یکی از این منابع خدادادی ""گاز طبیعی"" است. حجم منابع گازی کشور، ایران را در جایگاه دوم بیشترین دارنده منابع گازی دنیا قرار داده است، اما تولید و صادرات گاز ایران در وضعیت مناسبی نیست."
173,احتمال بازگشت هیئت‌ها به وین در هفته آینده مطرح استبه گزارش خبرگزاری مهر، «لارنس نورمن» خبرنگار روزنامه وال استریت ژورنال، در یک رشته پیام توئیتری، مدعی شد که بازگشت هیئت‌های مذاکره کننده در وین، به پایتخت‌هایشان که به منظور مشورت‌های بیشتر انجام می‌شود؛ تائید شده است.وی در این باره نوشت: این تصمیم امروز صبح اتخاذ شد. مقرر شده که جلسه کمیسیون مشترک برجام امروز جمعه برگزار شود و سپس طی چند روز آینده، هیئت‌ها به پایتخت‌هایشان بازگردند.خبرنگار وال استریت ژورنال همچنین گفت این انتظار وجود دارد که گفتگوها اوایل هفته آتی از سر گرفته شود.نورمن در توئیتی افزود: حس اولیه این است که مذاکرات همچنان بسیار دشوار است و اکنون این تمایل از سوی برخی تیم‌های مذاکره کننده وجود دارد که در بازگشت به پایتخت‌هایشان، درباره بهترین راه پیش رو، مشورت کنند.این در حالی است که پیشتر هم خبرها حاکی از آن بود که جلسه کمیسیون مشترک برجام ظهر امروز جمعه و به درخواست اروپایی‌ها در هتل کوبورگ وین برگزار خواهد شد.درخواست برای بازگشت به پایتخت‌ها هم از جانب طرفین اروپایی و به منظور بررسی پیش نویس پیشنهادی ایران، مطرح شده است.هیئت ایرانی، دو سند را به طرفین مقابل ارائه داده که اولی مربوط به برچیدن تحریم‌ها و سند دوم مرتبط با موضوعات هسته‌ای است.از سوی دیگر، علی باقری معاون وزیر امور خارجه ایران و رئیس هیئت مذاکره کننده ایرانی، در سخنانی گفت که سند سومی وجود دارد که هنوز ارائه نشده و در آن نحوه اطمینان از برچیده شدن تحریم‌ها مورد بررسی قرار می‌گیرد.مذاکرات ایران و گروه ۱+۴ (آلمان، فرانسه، انگلیس، روسیه و چین) به منظور برچیدن تحریم‌های آمریکا علیه ایران از روز دوشنبه هشتم آذر ماه در شهر وین در حال برگزاری است.
175,رایزنی و جمع‌بندی مذاکرات در پایتخت‌ها/ احتمال از سرگیری دوباره مذاکرات در هفته آیندهکمیسیون مشترک برجام در سطح معاونان وزیران خارجه ایران و ۱+۴ عصر روز جمعه به وقت محلی برگزار می‌شود.به گزارش ایسنا، نشست کمیسیون مشترک برجام برای جمع بندی مذاکرات هفته جاری عصر امروز (ساعت ۱۴ به وقت وین) در هتل کوبورگ برگزار می‌شود.علاوه بر این، پس از رایزنی‌ و جمع‌بندی بحث‌ها در پایتخت‌ها طرف‌ها به احتمال قوی هفته آینده برای از سرگیری گفت‌وگوها به وین بازمی‌گردند.هفتمین دور از مذاکرات برای لغو تحریم‌ها از روز دوشنبه هفته جاری پس از سه ماه وقفه از سر گرفته شد.ایران در این دور از مذاکرات دو سند لغو تحریم‌ها و اقدامات هسته‌ای را به طرف‌های برجامی ارایه کرد.هم چنین به گفته رییس هیات مذاکره کننده کشورمان، سند سومی به طرف‌های مقابل در برجام ارائه می‌شود که درباره مدت راستی آزمایی از رفع تحریم هاست و در آن نقطه نظرات و پیشنهادهای‌مان بیان شده است.
176,ثبات اقتصادی، حمایت از تولید و تامین معیشت مردم محور اصلی بودجه باید باشدرئیس جمهور با اشاره به دقت و جدیت اعضای هیات دولت در بررسی و تصویب تبصره‌های لایحه بودجه در جلسات فشرده روزهای اخیر گفت: ثبات اقتصادی حمایت از تولیدکنندگان و مشارکت فعال بخش خصوصی در اقتصاد کشور و تامین معیشت مردم محورهای اصلی و مورد توجه دولت در تصویب لایحه بودجه سال ۱۴۰۱ کل کشور باید باشد.به گزارش ایسنا، آیت‌الله دکتر سید ابراهیم رئیسی پنج‌شنبه شب در جلسه ستاد هماهنگی اقتصادی دولت، تاکید کرد: در تدوین لایحه بودجه، جهت‌گیری‌ها و هدف‌گذاری‌ها باید به سمت تحقق و رعایت محورهای مدنظر مقام معظم رهبری در اصلاح ساختار بودجه باشد.وی تعامل با مجلس شورای اسلامی و استفاده از نظرات نمایندگان و همچنین نخبگان و فعالان اقتصادی را در امر تکمیل و جامعیت لایحه بودجه سال آینده کل کشور ضروری دانست و افزود: با توجه به تهیه سند تحول لازم است محورها و جهت‌گیری‌های لایحه بودجه…
177,خاتمی: این ملت به چیزی غیر از لغو همه تحریم‌ها تن نخواهد دادخطیب این هفته نماز جمعه تهران با اشاره به روند مذاکرات وین خطاب به تیم مذاکره‌کننده و نمایندگان جمهوری اسلامی ایران در این مذاکرات عنوان کرد: بدانید که این ملت به چیزی غیر از لغو همه تحریم‌ها تن نخواهد داد.به گزارش ایسنا، سید احمد خاتمی در خطبه اول نماز جمعه امروز تهران با اشاره به آیه ۱۸ سوره مبارکه حشر بر اهمیت رعایت تقوا و رفتار خدامدارانه تأکید کرد و گفت:‌ توجه کنید که روز قیامت دور نیست و کنار گوش همه ما می باشد. خودتان را برای زندگی ابدی که بازگشتی ندارد آماده کنید. باید برای سفر آخرت توشه فراهم کرد. آدمی با عمل خود لحظه به لحظه یا تولید بهشت می‌کند یا تولید جهنم.وی در ادامه با تأکید بر اینکه اقامه نماز جمعه بهشت و گناه، جهنم را تولید می‌کند، گفت: عمل ما یک ظاهر دارد و یک باطن. ظاهر آن را در این دنیا خواهیم دید و باطن آن را قیامت نشان ما خواهد داد.خاتمی با بیان اینکه خطیب نماز جمعه موظف است دل‌ها را متوجه خدا و قیامت کند، گفت:‌ ما باید مراقب اعمال خود باشیم چرا که اعمال ما دارای باطن است. برای مثال ظاهر عمل بدزبانی یا فحش چه در سخن، چه در رفتار، چه با قلم یا در فضای مجازی مشخص است ولی باطن آن مار قیامت می‌باشد. پس این را بدانیم که فردایی قطعی داریم و باید برای فردای قطعی خود توشه فراهم کنیم.خطیب نماز جمعه در خطبه دوم نماز جمعه امروز تهران ضمن تسلیت به مناسبت درگذشت آیت‌الله سیدرضی شیرازی به دهم آذر روز بزرگداشت سیدحسن مدرس اشاره کرد و گفت: ایشان از بزرگانی است که در نگاه امام (ره) بسیار عظیم و بزرگ بوده و امام (ره) از ایشان بارها تجلیل کردند. شهید مدرس فردی خدایی و الهی بود. وی در رفتار و  سخن خود رضایت خدا را مورد نظر قرار می‌داد. از سوی دیگر ایشان فردی شجاع بود و از اصول خود کوتاه نمی‌آمد. شهید مدرس در دام طمع نبود و فردی ستم‌ستیز بود. روحیه ستم‌ستیزی که در شما مردم وجود دارد و به همین دلیل است که از نفرت نسبت به آمریکا کوتاه نمی‌آیید و شعار مرگ بر آمریکا سر می‌دهید.وی بیان کرد: شهید مدرس به مردم‌سالاری دینی معتقد بود و بر این مهم اعتقاد داشت که اگرچه اسلام قدرت پاسخگویی به تمامی مسائل زندگی را دارد ولی در عین حال مردم نیز سالار هستند.خاتمی با اشاره به روز ۱۲ آذر روز تصویب قانون اساسی جمهوری اسلامی ایران اظهار کرد: قانون اساسی قاعده مستحکم نظام اسلامی است که به تعبیر مقام معظم رهبری تمدن عظیم اسلامی را می‌توان بر آن نهاد. عمل به آن علاج دردهای اساسی کشور است و هر تخلفی از آن تخلف از روال حرکت انقلابی مردم است. تخلف از قانون اساسی با انقلابی‌گری سازگار نمی‌باشد. این قانون یک قانون معمولی نیست و مترقی‌ترین قانون اساسی جهان می‌باشد. نمی‌توانید در جهان هیچ قانون اساسی را پیدا کنید که حداقل ۵۰ مجتهد و ۵۰ فقیه ۹۰ روز بر روی کلمه به کلمه آن کار کنند. قانون اساسی ما این ویژگی را دارد.خطیب نماز جمعه با بیان اینکه قانون اساسی جمهوری اسلامی ایران آیین‌نامه مردم‌سالاری دینی است، عنوان کرد: این قانون هم حاکمیت اسلامی را مورد توجه قرار می‌دهد، هم ولایت فقیه و هم جمهوریت نظام را. این قانون تبلور مردم‌سالاری دینی است. ما باید توجه کنیم که قانون‌مداری یک تکلیف و وظیفه است. هر شخصی که از قانون عبور کند خودمحور می‌باشد و جایی برای خودمحوران در قانون اساسی و حاکمیت اسلامی وجود ندارد.
182,به گزارش ایرنا به نقل از خبرگزاری رسمی سوریه (سانا) «سید رضا فاطمی امین» عصر امروز (سه شنبه) پس از بازدید از تعدادی از کارخانه‌های شهرک صنعتی «عدرا» در حومه دمشق در جمع خبرنگاران هدف از سفر خود به سوریه را توسعه روابط اقتصادی دو کشور و بررسی امکانات حمایتی برای پویایی مجدد صنعت سوریه به ویژه نساجی و بازیابی موقعیت این صنایع که بر اثر جنگ تروریست‌ها علیه سوریه از دست رفته است، بیان کرد. «سید رضا فاطمی امین» وزیر صنعت، معدن و تجارت جمهوری اسلامی ایران از روز یکشنبه همراه با یک هیات اقتصادی و صنعتی به سوریه سفر کرد و طی این مدت ضمن برگزاری چندین دیدار رسمی با مقامات این کشور، دومین نمایشگاه محصولات ایرانی در سوریه و مرکز تجاری ایران در دمشق را افتتاح کرد.  بر اساس گزارش خبرگزاری سوریه، فاطمی امین امشب با حضور در مجمع فرصت‌های سرمایه‌گذاری سوریه به سفر خود پایان می‌دهد. پیش از این، وزیر صنعت، معدن و تجارت کشورمان در مراسم افتتاح مرکز  «مرکز تجاری ایران» در دمشق پایتخت سوریه در جمع خبرنگاران میزان حجم کنونی مبادلات تجاری بین سوریه و ایران را سه میلیارد دلار اعلام کرد و افزود: برای افزایش سرمایه‌گذاری‌های مشترک و تبادل تجربیات رایزنی‌هایی بین دو طرف انجام شده تا به حمایت از سوریه در مرحله پس از بحران، سقف مبادلات و معاملات تجاری بین دو کشور افزایش یابد. مرکز تجاری ایران در منطقه آزاد دمشق در حالی افتتاح شد که  دومین نمایشگاه تخصصی ایران در سوریه دیروز (دوشنبه) در مرکز نمایشگاه‌های بین‌المللی دمشق گشایش یافت و تا سوم ماه آینده با حضور ۱۶۴ شرکت تجاری و صنعتی ادامه خواهد داشت.
183,حسین موسویان روز سه شنبه به وقت محلی در گفت و گو با شبکه تلویزیونی سی ان بی سی آمریکا در پاسخ به این سوال که با توجه به اینکه ایران مواضع سختی در مذاکرات وین اتخاذ کرده و خواسته های حداکثری دارد، آیا شانسی برای موفقیت مذاکرات وین می بینید؟ گفت: من قبول ندارم که مذاکره کنندگان جدید هسته ای ایران مواضع تندی اتخاذ کرده اند. خواست ایران، اجرای دقیق و درست و کامل توافق است.این تحلیلگر ارشد مسایل بین المللی تصریح کرد: مذاکره کنندگان ایرانی چیزی بیشتر و یا کمتر از برجام نخواسته اند. آمریکا و روسیه و چین و اروپا پیشنهاد احیا و اجرای کامل برجام را داده اند و این دقیقا همان چیزی است که ایران می گوید.موسویان اظهار داشت که منتهی مشکل اجرای درست این توافق، به تحریم های آمریکا برمی گردد و اینکه دولت بایدن خواهد توانست رفع تحریم ها را درست انجام دهد یا خیر.استاد دانشگاه پرینستون آمریکا افزود: دلیل من هم این است که برجام دردوره اوباما، بطور نیمه اجرا شد آنهم بخاطر اینکه تحریم های اولیه آمریکا مانع بود. دردوره ترامپ، برجام درحد صفر اجرا شد بلکه بدتر. یعنی ترامپ نه تنها از برجام خارج شد بلکه حدود ۱۵۰۰ تحریم اعمال کرد که نیمی از آنها تحریم های فراهسته ای تحت عناوین تروریسم، حقوق بشر و اینها بود.موسویان اضافه کرد: حالا اصل مساله در مذاکرات این است که ایران می تواند این توافق را کامل اجرا کند زیرا ایران سه سال آن را بطور کامل اجرا کرد و الان هم می تواند انجام دهد. اما آیا دولت بایدن خواهد توانست موانع دوره اوباما و ترامپ را بردارد تا برجام درست اجرا شود یا نه. این تحلیلگر ارشد مسایل بین المللی اظهار داشت: لذا توپ درزمین آمریکا است. اگر آمریکا تحریم ها را درچهارچوب برجام درست و کامل بردارد، ایران هم به تعهدات کامل بازخواهد گشت.موسویان در پاسخ به سوال دیگری درباره دولت جدید ایران و اجرای کامل برجام گفت که خواست دولت ایران اجرای درست و کامل برجام است و بر رفع تحریم ها تاکید دارد.وی تصریح کرد که در این مورد سیاست یکی است، اجرای کامل آن برجام نه یک کلمه کم و نه یک کلمه زیاد.به گزارش ایرنا، امانوئل مکرون رئیس جمهوری فرانسه دوشنبه شب در تماس تلفنی با آیت‌الله رئیسی رئیس جمهوری اسلامی ایران درباره مبارزه مشترک با کرونا، همکاری‌های منطقه‌ای و گفت‌گوهای هسته‌ای به تبادل نظر پرداخت.  آیت‌الله دکتر سید ابراهیم رئیسی در این تماس تلفنی گفت: ایران همواره به تعهدات خود در موضوع هسته ای پایبند بوده و آژانس بین‌المللی انرژی اتمی بارها پایبندی ایران را تأیید کرده است.رئیس جمهوری با طرح این سوال که چرا با وجود پایبندی ایران به برجام و انجام تعهداتش، آمریکا نقض عهد کرد و اروپایی‌ها نیز به تعهدات خود عمل نکردند، خاطرنشان کرد: باید از کسانی که نقض عهد کردند پرسید چرا آنان به تعهدات خود پایبند نبودند؟ و ما بار دیگر تأکید می‌کنیم به تعهدات خود پایبند هستیم.رئیس جمهوری با اشاره به آغاز مذاکرات برای لغو تحریم‌ها، گفت: اعزام یک تیم جامع به مذاکرات بیانگر اراده جدی ایران در این مذاکرات است.رئیسی از رئیس جمهور فرانسه خواست تلاش کند در همکاری با دیگر کشورهای حاضر در وین، مذاکرات به نتیجه برسد و تحریم‌های ایران ملغی گردد.رئیس جمهوری تأکید کرد: تحریم نتوانسته است ایران را در مسیر پیشرفت متوقف کند و امروز همه دنیا می‌دانند که ناقضان برجام چه کسانی هستند و آنها باید به تعهدات خود بازگردند.آیت‌الله رئیسی تأکید کرد: شرایط فعلی نتیجه عمل نکردن آمریکایی‌ها و اروپایی‌ها به تعهدات خود در برجام است.«امانوئل مکرون» رئیس جمهور فرانسه نیز در تماس تلفنی خود با محکوم کردن خروج آمریکا از برجام، گفت: برجام را مسئولیت مشترک خود می‌دانیم و همواره تلاش کردم که همه طرف‌ها به چارچوب برجام برگردند.مکرون افزود: در این زمینه مذاکراتی نیز با بایدن رئیس جمهور امریکا داشته ام و مصمم هستیم مذاکرات را ادامه دهیم تا به نتیجه برسد.رئیس جمهوری فرانسه تصریح کرد: فرانسه مایل است تا گفتگو با ایران برای پیشرفت در حل و فصل مسایل را ادامه دهد.نشست افتتاحیه دور جدید مذاکرات وین برای لغو تحریم‌ها به رغم فضاسازی‌ رسانه‌های معاند و هم‌سو با رژیم صهیونیستی در کنار ژست‌های خیرخواهانه کاخ سفید، با اراده تمام طرف‌ها برای ازسرگیری اجرای کامل برجام روبرو و قرار شد که لغو تحریم‌ها به عنوان اساسی‌ترین موضوع، با اولویت نخست پیگیری شود.نشست روز دوشنبه دیپلمات های ارشد گروه ۱+۴، اتحادیه اروپا و نمایندگان جمهوری اسلامی ایران در هتل کوبورگ وین برگزار شد و با دو دستور کار بررسی وضعیت اجرای برجام و همچنین دیدگاه‌های طرف‌های شرکت کننده در رابطه با مذاکرات در دوره پیش رو دنبال شد.جمهوری اسلامی ایران در این نشست تصریح کرد که عامل اصلی وضعیت فعلی برجام اقدام غیرقانونی آمریکایی‌ها در نقض توافق و قطعنامه ۲۲۳۱ شورای امنیت است که در تناقض آشکار با قواعد و مقررات بین المللی بشمار می‌رود.بر همین اساس جمهوری اسلامی ایران تاکید کرد که در دستور کار نخست کمیسیون مشترک برجام باید رسیدگی به وضعیت تحریم‌های ظالمانه و غیرقانونی باشد که این مساله مورد اتفاق نظر اعضای نشست قرار گرفت و مقرر شد که نشست کارگروه تحریم‌ها در وین برگزار شود. همچنین قرار شد کارگروه دیگری در خصوص مسائل هسته‌ای هم تشکیل شود اما جمهوری اسلامی ایران بر ضرورت اولویت بخشی به دستورکار رفع تحریم‌ها تاکید کرد. 
184,"به گزارش ایرنا، دکتر مجید تخت روانچی سفیر و نماینده دائم جمهوری اسلامی ایران در سازمان ملل روز سه شنبه به وقت محلی در سخنانی در چهل و پنجمین اجلاس سالانه وزرای امور خارجه گروه ۷۷ بعلاوه چین اظهار داشت: در حالی که امسال پنجاه و پنجمین سالگرد تصویب منشور الجزایر در اولین اجلاس وزرای امور خارجه گروه ۷۷ بعلاوه چین را گرامی می داریم باید همچنان همانگونه که در  آن سند تصریح شده، حول آرمانها و منافع مشترک اعضای گروه، متحد مانده و بطور مصمم، تلاش های جمعی خود را برای نیل به توسعه اقتصادی و اجتماعی و نیز تحقق صلح، ثبات و رفاه همه ی اعضای گروه معطوف کنیم.ارشدترین دیپلمات جمهوری اسلامی ایران در سازمان ملل متحد افزود: گروه ۷۷ بعلاوه چین به عنوان بزر گترین بلوک بین دولتی در سازمان ملل، این ابزار و اهرم را در دسترس همه ی کشورهای در حال توسعه قرار می دهد تا بتوانند منافع جمعی خود را با تکیه بر ارتقای ظرفیت مذاکراتی در همه مسائل اقتصادی بین المللی در سازمان ملل به پیش ببرند.سفیر ایران در سازمان ملل متحد گفت: اکنون پس از نزدیک به شش دهه از تاسیس این گروه و به رغم همه موانع و چالش هایی که با آن مواجهیم، گروه ۷۷ طی این سالها توانسته در عمل ثابت کند که همکاری بین المللی تنها راه حفظ و پاسداشت از ارزشهای مشترک و حل و فصل چالش های فراروی جهان است.   نماینده دائم کشورمان در سازمان ملل اظهار داشت: هرچند شکل چالش هایی که امروز با آن روبرو هستیم در مقایسه با سالهای ابتدایی تشکیل گروه ۷۷ قدری تفاوت کرده اما ماهیت این چالش ها تغییر چندانی نداشته و تنها راه مقابله با آن نیز توسل به چندجانبه گرایی و همکاری جمعی است.تخت روانچی در بخش دیگری از سخنان خود تاکید کرد: همه گیری کووید ۱۹ زنگ هشداری برای کل جهان بود تا یکبار دیگر به ما یادآوری کند که توسعه، رفاه و سعادت بشریت به یکدیگر متصل بوده و وابستگی متقابل دارد. ارشدترین دیپلمات جمهوری اسلامی ایران در سازمان ملل گفت: با این وجود، درحالیکه همه کشورها، دست در دست یکدیگر به همکاری برای مقابله با این همه گیری مشغولند، متاسفانه شاهدیم که آمریکا به تحمیل اقدامات نامشروع یکجانبه قهرآمیز خود از جمله تحریم های یکجانبه ی غیرقانونی بر تعدادی از کشورها که بیشترین خسارت و رنج را از عواقب وخیم همه گیری کرونا متحمل شده اند، ادامه می دهد.تخت روانچی اضافه کرد: این اقدامات غیرقانونی از یک سو و فقدان اقدام موثر و جدی از طرف جامعه بین المللی برای مقابله با این اقدامات، موجب شده که آرمان توسعه پایدار و محور آن یعنی ""هیچکس نباید از توسعه عقب بماند""، به یک شعار صرفا بی محتوا، بی معنی و تزئینی بدل شود.سفیر ایران در سازمان ملل متحد ادامه داد: معتقدیم مهمترین بحران ها و چالش های بین المللی امروز فرا روی بشر،  یعنی همه گیری کرونا و نیز یکجانبه گرایی، شکست نخواهند خورد مگر اینکه با پاسخ جمعی و واحد و نیز تلاش مشترک همه ی کشورهای جهان تحت لوای چندجانبه گرایی و همبستگی و مطابق با روح همکاری جمعی بین المللی، مواجه شوند و این آرمانی است که گروه ۷۷ بعلاوه چین برای تحقق آن ایجاد شده است."
185,"به گزارش شامگاه سه شنبه ایرنا به نقل از اداره کل روابط عمومی و امور بین الملل شهرداری تهران، ظهر امروز نامه علیرضا زاکانی، شهردار پایتخت در خصوص آمادگی تهران برای میزبانی از اجلاس جهانی گردشگری تحویل رییس سازمان جهانی گردشگری سازمان ملل متحد در مادرید شد.این نامه توسط معاون گردشگری وزارت میراث و گردشگری، حسن قشقاوی سفیر ایران در اسپانیا و نمایندگان شهرداری (بین‌الملل اراضی عباس‌آباد) به زوراب پلولیکاشویلی ارایه شد.به گزارش ایرنا، اعضای پیشین شورای اسلامی شهر تهران در تاریخ ۲۲ دی سال ۹۹ پس از بحث و بررسی کلیات لایحه ""الزام شهرداری تهران برای میزبانی دهمین اجلاس سازمان جهانی گردشگری""، این لایحه را به تصویب رساندند."
187,به گزارش روز سه شنبه ایرنا از دفتر حفظ و نشر آثار حضرت آیت الله العظمی خامنه ای، این اطلاعیه می افزاید: در پی انتشار نامه پوزش خواهی مرحوم آیت‌الله آذری قمی از رهبر معظم انقلاب اسلامی در رسانه‌ها و طرح برخی ادعاها و تردیدها در صحت و تاریخ آن، برخی از پژوهشگران تاریخ انقلاب اسلامی و تعدادی از مراکز و مؤسسات فعال در حوزه مطالعات تاریخی، طی نامه‌ای با اشاره به اهمیت موضوع و مباحث پیش آمده، از دفتر حفظ و نشر آثار حضرت آیت‌الله العظمی خامنه‌ای مدظله‌العالی درخواست روشنگری و رفع ابهام کردند.این دفتر در پاسخ به این درخواست اعلام می‌کند مرحوم آیت‌الله آذری قمی مکاتبات متعددی با رهبر معظم انقلاب مدظله‌العالی داشته که از جمله‌ آنها دو نامه مشتمل بر عذرخواهی از معظم‌له است.نامه اول در ۱۳۷۵/۳/۱۲ برابر با ۱۴ محرم ۱۴۱۷ نگارش شده که در صفحه ۱۶۶ کتاب «روشن‌بینی امام خمینی رحمة‌الله‌علیه» تألیف آیت‌الله ری‌شهری دامت‌برکاته درج شده و اخیراً توسط مؤسسه تنظیم و نشر آثار حضرت امام خمینی قدس‌سره‌الشریف منتشر شده‌ است.مرحوم آیت‌الله آذری قمی در نامه‌ی دیگری در تاریخ ۱۳۷۶/۲/۱ با اشاره به نامه‌ی اول، به همین مضمون تصریح کرده و در بخشی از آن نوشته است: «در نامه‌ای که توسط آقای مسعودی تقدیم شد جهت را سؤال کرده بودید ایشان نمی‌دانستند. در اوائل مساله مرجعیت من فکر می کردم که شما هم به دنبال مقام هستید. با توسل به حضرت عباس سلام‌الله علیه مشکلم فوراً حل شد و شنیدم که فرزندان خود را به آقای بهجت ارجاع داده‌اید. در هر صورت من سخت احساس مظلومیت و محرومیت از خدمت به نظام می‌نمایم و از شما توقع دارم که آنرا رفع نمائید و اگر با آن سوء ظن به شما جسارت شده مرا ببخشید.» این دفتر برای رفع هرگونه ابهام و به منظور بهره‌برداری همه‌ علاقمندان بخصوص پژوهشگران حوزه تاریخ انقلاب اسلامی، تصویر آنها را منتشر می‌کند.
192,مرندی: تا اینجا روند مثبت بوده است/ از خطوط قرمز قاطعانه‌تر حفاظت می‌شودمحمد مرندی که همراه هیات مذاکره کننده در وین حضور دارد، گفت: معتقدم مدیریت مذاکرات این دفعه قاطعانه تر از خطوط قرمز حفاطت خواهد کرد.این کارشناس مسائل بین الملل در گفت وگو با ایسنا با اشاره به مذاکرات روز دوشنبه اظهار کرد: آنچه برای من روشن است اینکه این تیم به همان اندازه تیم قبلی جدی است در عین حال معتقدم مدیریت مذاکرات این دفعه قاطعانه تر از خطوط قرمز حفاطت خواهد کرد.وی تیم مذاکراتی ایران را قوی و هوشمند معرفی کرد و افزود: برخلاف مریدان داخلی آمریکا که سعی کردند این طور القا کنند که تیم جدید بنا به مذاکره ندارد و قصد بر هم زدن فضا را دارند، اصل این بود که مذاکراتی جدی و همه جانبه داشته باشیم در راستای اینکه برجام به طور کامل اجرا شود. وی تصریح کرد که تا اینجای کار روند مثبت بوده است اگر چه مسیر سختی در پیش است. نشست افتتاحیه کمیسیون مشترک برجام عصر روز دوشنبه در هتل کوبورگ وین برگزار شد .مذاکرات کارشناسی هیات های مذاکره کننده نیز امروز سه شنبه با برگزاری نشست کارگروه رفع تحریم ها ادامه یافت. قرار است کارگروه هسته ای نیز روز چهارشنبه کار خود را آغاز کند. 
197,"استفاده از تهویه طبیعی در مدارس خوزستان تا تامین اعتبار تهیه ""اگزوزفن""استفاده از تهویه طبیعی در مدارس خوزستان تا تامین اعتبار تهیه ""اگزوزفن""ایسنا/خوزستان معاون تربیت بدنی و تندرستی اداره‌کل آموزش و پرورش خوزستان با اشاره به در اولویت قرار گرفتن یک هزار و ۲۲۱ مدرسه برای تامین اگزوزفن، گفت: تا تامین اعتبار، مانند گذشته از تهویه طبیعی یعنی باز نگهداشتن پنجره‌ها و درب‌ها به صورت نیمه باز و ۴۵ درجه استفاده می‌شود.محمود معزی در نشست قرارگاه عملیاتی و نظارتی ستاد مدیریت کرونا در خوزستان که امروز (۹ آذرماه) در استانداری خوزستان برگزار شد، با اشاره به مصوبه نصب تهویه مکانیکی و استفاده از تهویه طبیعی در کلاس‌های درس، اظهار کرد: نصب تهویه در فضاهای در بسته آموزش و پرورش ضروری است بنابراین مجددا به مناطق تاکید کردیم که پنجره‌ها به صورت ۴۵ درجه برای تهویه هوا در کلاس‌ها باز باشد.به گزارش ایسنا، وی افزود: به وزارت آموزش و پرورش نیز نامه‌ای ارسال کردیم که در برخی استان‌های پرجمعیت مانند خوزستان، هر کلاس به یک اگزوزفن متناسب با مساحت خود نیاز دارد.معاون تربیت بدنی و تندرستی اداره‌کل آموزش و پرورش خوزستان گفت: ۵۴ هزار کلاس درس در خوزستان وجود دارد اما همه کلاس‌ها به اگزوزفن احتیاج ندارند.وی با بیان اینکه حدود ۵۰ هزار کلاس درس خوزستان به اگزوزفن احتیاج دارند، افزود: در حال حاضر تهویه هوا در کلاس‌ها باید به شکل طبیعی و مکانیکی انجام شود. معزی گفت: از استانداری درخواست کرده‌ایم به عنوان دستگاه بالادستی، از وزارت آموزش و پرورش و نوسازی مدارس درخواست کنند که کمک سرانه‌ای به مدارس بدهند تا اگزوزفن تهیه شود.وی بیان کرد: در مرحله نخست یک هزار و ۲۲۱ مدرسه که در مناطق لازم‌التوجه قرار دارند، بیشتر به اگزوزفن احتیاج دارند و در اولویت قرار گرفته‌اند و در صورت تامین اعتبار، این مدارس را به اگزوزفن مجهز خواهیم کرد اما تا تامین اعتبار، مانند گذشته از تهویه طبیعی یعنی باز نگهداشتن پنجره‌ها و درب‌ها به صورت نیمه باز و ۴۵ درجه استفاده می‌شود."
199,به گزارش ایرنا، یوسف نوری با انتشار پیامی در حساب کاربری توییتر خود نوشت: معتقدم با متخصصان فن در دانشگاه‌های علوم پزشکی مشورت کنیم، اگر آنها تأیید می‌کنند که کنکور خوب است، ادامه دهیم اما اگر تأیید می‌کنند که به انسان ضرر می‌رساند، بیاییم برای کنکور چاره بیندیشیم که زودتر آن را حذف کنیم، اما باید مراقب بود تا جایگزین کنکور از این بدتر نشود!حذف آزمون کنکور از نظام آموزشی تصمیمی است که بیش از یک دهه موضوع مورد مناقشه مسئولان نظام آموزشی کشور و کارشناسان آموزش  است.گروهی معتقدند برگزاری آزمون سراسری به دلیل آسیب به ساختار آموزشی، روحیه داوطلبان و سودجویی های مالی فراوان باید از چرخه آموزشی کشور حذف شود و عده ای نیز بر این ادامه برگزاری این آزمون پافشاری کرده و مانع اجرای قانون حذف کنکور می شوند.
200,به گزارش ایرنا، علی باقری کنی مذاکره کننده ارشد ایران امروز با انریکه مورا رئیس کمیسیون مشترک برجام دیدار کرد. طرفین در این جلسه، با بررسی نتایج جلسه روز گذشته، در خصوص نحوه ادامه گفت‌وگوها به بحث و رایزنی پرداختند.از سویی معاون دیپلماسی اقتصادی وزیر خارجه ایران با رییس بانک مرکزی اتریش دیدار کرد. در ملاقات دکتر مهدی صفری، معاون دیپلماسی اقتصادی وزیر خارجه کشورمان با آقای هولتزمان رئیس بانک مرکزی اتریش، طرفین ضمن مرور همکاری ها، زمینه های تقویت و گسترش ارتباطات بانکی و مالی را مورد بررسی قرار دادند.پیشتر جلسه کارگروه رفع تحریم نیز در سطح کارشناسان و با حضور نمایندگان ایران، 1+4 و اتحادیه اروپا در هتل کوبورگ برگزار شد.در این نشست، مذاکره‌کنندگان ایرانی ضمن تشریح دیدگاه‌های جمهوری اسلامی ایران و ارائه پیشنهاداتی تازه در خصوص نحوه پیشبرد گفت‌وگوها، بر لزوم رفع مؤثر تحریم‌ها علیه ملت ایران تأکید کرده و دیگر اعضا را به مشارکت سازنده در گفت‌وگوها تشویق کردند. در این جلسه، نمایندگان سایر کشورها نیز  آمادگی و جدیت خود را برای تعامل در موضوع رفع تحریم‌ها، ابراز داشتند.دور جدید مذاکرات ایران و گروه ۱+۴ از روز گذشته با ترکیب جدید تیم مذاکره کننده ایرانی در وین آغاز شده است. علی باقری کنی ریاست هیات مذاکره کننده ایران در این گفت‌وگوها را بر عهده دارد.تمرکز هیات ایرانی در این روزها بر روی رفع تحریم‌های ظالمانه متمرکز است.
201,فعالیت سینماها به حالت عادی بازگشت/ بلیت‌فروشی با ۱۰۰ درصد ظرفیتبه گزارش خبرگزاری فارس، به دنبال نشست مشترک رئیس سازمان سینمایی و محسن فرهادی، معاون فنی سلامت محیط وزارت بهداشت امکان فعالیت عادی برای سالن‌های سینما فراهم شد.محمد خزاعی با اشاره به افزایش ظرفیت بسیاری از مشاغل و صنوف و مطالبه خانواده سینما و مردم گفت: اواخر هفته گذشته جلسه ای با معاون فنی سلامت محیط وزارت بهداشت در محل سازمان سینمایی داشتیم و توضیح دادیم که بسیاری از مردم، مدیران سالن‌های سینما و صنوف تقاضا کردند با توجه به فروکش کردن کرونا در پی واکسیناسیون سراسری شرایطی فراهم شود تا محدودیت سقف ظرفیت ۵۰ درصدی برای بلیت فروشی در سالن‌های سینما برداشته شود.وی ادامه داد: با توجه به این درخواست و مذاکره، نشست‌هایی را هم، نمایندگان سازمان سینمایی با وزارت بهداشت انجام دادند که سر انجام با هماهنگی ستاد ملی مبارزه با کرونا و وزارت بهداشت موافقت شد فعالیت سالن‌های سینما به حالت عادی برگردد.رئیس سازمان سینمایی خاطر نشان ساخت: بر اساس این تصمیم تمامی سالن‌های سینما با رعایت کامل پروتکل های بهداشتی می‌توانند از ظرفیت خود برای بلیت فروشی استفاده کنند. بدیهی است که پروتکل‌های بهداشتی همچنان باید از طرف سینماداران و مخاطبان سینما رعایت شود. خزاعی بیان داشت: امیدواریم تصمیم جدید باعث شود تا دو باره سالن های سینما به رونق گذشته بازگردد و بخشی از ضررهای ناشی از همه گیری کرونا در دوساله اخیر جبران شود. لازم بود مانند بسیاری از مشاغل و کسب وکارها سینماداران هم بتوانند به فعالیت عادی برگردند و از ظرفیت سالن ها استفاده کنند.معاون وزیر فرهنگ و ارشاد اسلامی ضمن اظهار قدردانی از تعامل و همکاری وزارت بهداشت و درمان و ستاد مقابله با کرونا در این زمینه گفت: بدیهی است سینماها تابع پروتکل های بهداشتی ستاد مقابله با کرونا خواهند بود و هر وقت تصمیم جدیدی اتخاذ شود بدان پایبند خواهند بود.
208,بودجه 1401 با فرض ادامه تحریم‌ها بسته شد/ کشور را معطل مذاکره نمی‌کنیمبه گزارش خبرگزاری فارس به نقل از مرکزاطلاع رسانی، روابط عمومی و امور بین الملل سازمان برنامه و بودجه در ادامه نشست‌های این سازمان با دستگاه‌های اجرایی پیرامون ساختار جدید بودجه در سال آینده، نشستی با حضور وزیر امور خارجه و جمعی از معاونان این وزارتخانه و رییس سازمان برنامه و بودجه و جمعی از معاونین سازمان برگزار شد.سید مسعود میرکاظمی در این نشست، گفت:‌ بودجه سال آینده بر مبنای سند آمایش تدوین شده از این رو ظرفیت‌های داخلی هر استان تا سطح شهرستان تعیین و سهم هر یک از این مناطق در رشد اقتصادی استان و کشور مشخص شده است. معاون رئیس جمهور با اشاره به اهمیت شهرهای مرزی، گفت: اولویت دولت سیزدهم افزایش تعاملات با کشورهای همسایه و منطقه است و در این راستا در برنامه‌های این سازمان شهرهای مرزی مورد توجه قرار می‌گیرند.وی با بیان اینکه لایجه بودجه ۱۴۰۱ با فرض ادامه تحریم‌ها بسته شده است؛‌ تاکید کرد: ما از لغو تحریم‌ها و استیفای حقوق ملت استقبال می‌کنیم، اما با توجه سوابق کشورهای غربی دوباره کشور را هشت سال معطل مذاکرات نمی‌کنیم؛ تا سفره مردم بیش از این آسیب نبیند.رئیس سازمان برنامه و بودجه با بیان اینکه اگر در کشور تورم کنترل و فضای کار برای مردم فراهم شود، قطعا گره‌های اقتصادی باز خواهند شد، گفت: در بودجه سال آینده رشد اقتصادی ۸ درصدی با فرض ادامه تحریم‌ها دیده شده؛ این هدف با توجه به کنترل کرونا و رکود ناشی از عملکرد دولت قبل واقع بینانه است.حسین امیرعبداللهیان وزیر امور خارجه کشورمان هم در این نشست با حمایت از اصلاح ساختار بودجه، گفت: تنها در 100 روز اول دولت سیزدهم با مبنا قرار گرفتن سیاست همسایگی اتفاقات خوبی افتاده است؛ هم در حوزه پیوستن ایران به شانگهای و هم اجلاس اخیر اکو که شاهد امضای قرارداد مهم گازی بودیم.وی افزود: اقتصاد یکی از ماموریت‌های ویژه وزارت خارجه است و در قالب همکاری‌های منطقه ای و پیمان‌های مختلف درصدد تسهیل تجارت و افزایش صادرات ایران هستیم.وزیر امور خارجه در مورد برجام هم تاکید کرد: همانطور که قبلا هم از سوی ایران گفته شده ما با حسن نیت و جدیت وارد مذاکرات شده ایم اما به شرط آنکه نتیجه لغوعملی همه تحریم‌ها باشد. 
209,آیت‌الله رئیسی: پاسخگوی امانتی باشیم که مردم به ما داده‌اند/ گرفتار حاشیه‌ها نشویمبه گزارش خبرنگار پارلمانی خبرگزاری فارس، آیت‌الله سیدابراهیم رئیسی، رئیس‌جمهور صبح امروز در نشست مشترک مجلس و دولت که به میزبانی نمایندگان مجلس شورای اسلامی در صحن بهارستان برگزار شد، با تبریک دهم آذر ماه روز مجلس اظهار داشت: یکی از جلوه‌های مهم مکتب شهید مدرس و مکتب سیاسی امام (ره) برای عالم این است که می‌توان با دین‌مداری جامعه امروز را سعادتمند کرد.وی افزود: پرچمی که امروز به دست رهبر معظم انقلاب است، می‌خواهد به جوامع بشری این پیام را بدهد که دین می‌تواند این جوامع را اداره کرده و سعادتمند کند.رئیس‌جمهور با تأکید بر اینکه باید در پیشگاه خداوند پاسخگوی امانتی باشیم که مردم به ما داده‌اند، به اهمیت مسأله قانون‌گذاری اشاره کرد و اظهار داشت:‌ قانون‌گذاری و ریل‌گذاری برای حرکت جامعه مسؤولیت مهمی است که مجلس به عهده دارد ؛ مجلس، جلوه اراده مردم و تشخیص آنان است و این نکته مهمی است که ما جلوه اراده مردم را برای ریل‌گذاری جهت حرکت کشور در اختیار داریم.رئیسی تأکید کرد: مهمتر از اصل قانون، اجرای قانون است و همه باید خود را موظف به اجرا بدانند؛ همه اشخاص و مسؤولان بدون استثناء باید خود را در چارچوب قانون تعریف کنند و قانون را معیار عدالت در جامعه بدانند، چرا که امروز معیاری بهتر از این برای اجرای عدالت نداریم.تنقیح قوانین ضروری استوی با بیان اینکه همه سلیقه‌های سیاسی باید قانون‌مدارانه حرکت کنند گفت:‌ در قوانین، به روز بودن و کارآمد بودن آنها مهم است، اما مهمتر از آن تنقیح قوانین است که مقام معظم رهبری نیز در سیاست‌های ابلاغی نظام قانون‌گذاری بر آن تأکید کرده‌اند، این موضوع وظیفه همه است اما محوریت کار به عهده مجلس است.رئیس‌جمهور با بیان اینکه برای اجرای قوانین نیازمند همدلی و هماهنگی همه بخش‌های مسؤول در کشور هستیم، عنوان کرد: مسأله هماهنگی قوا یک تاکتیک نیست، بلکه یک راهبرد و یک ضرورت اجتناب‌ناپذیر است.رئیسی با بیان اینکه حاشیه‌ها نباید به متن بیاید اظهار داشت: ممکن است اختلاف دیدگاه‌ها باشد اما این‌ها حاشیه است و متن، همان انسجام و هماهنگی قوا و دست‌اندرکاران امور مردم است لذا نباید گرفتار حاشیه‌ها بشویم.وی خاطرنشان کرد: هدف از انسجام قوا و نهادها و هماهنگی آنها، خدمت به مردم و گره‌گشایی از زندگی آنها و برداشتن گام‌های بزرگ در کشور است
211,فرصت 48 ساعته شکایت داوطلبان انتخابات شوراها به دیوان محاسباتروح‌الله نجابت سخنگوی کمیسیون امور داخلی کشور و شوراها در گفت‌وگو با خبرنگار پارلمانی خبرگزاری فارس در تشریح جلسه عصر امروز (سه‌شنبه 9 آذر) این کمیسیون اظهار داشت: بررسی طرح دو فوریتی الحاق یک تبصره به ماده ۶۳ قانون شوراها که از شورای نگهبان اعاده شده به منظور رفع ایرادات مورد بررسی قرار گرفت. شورای نگهبان ایراد مغایرت با اصل ۱۷۳ قانون اساسی را به این طرح وارد دانسته بود.وی افزود: در جلسه امروز این ابهام بررسی شد و در نهایت آنچه به تصویب رسید عبارت است از آرا و تصمیات هیات مرکزی نظارت در خصوص تایید یا رد صلاحیت نامزدها و تایید و یا ابطال انتخابات منحصرا از حیث نقض قوانین و مقررات حداکثر ظرف مدت ۴۸ ساعت پس از اعلام نظر هیات مرکزی به داوطلب قابل شکایت به دیوان عدالت اداری است. دیوان عدالت اداری نیز موظف است موضوع را خارج از نوبت رسیدگی کند و چنانچه رای را واجد ایراد موثر تشخیص دهد شعبه دیوان مکلف است با ذکر همه موارد به صورت مستند و مستدل و با تعیین مصدایق موضوع را جهت تصمیم به هیئت مرکزی نظارت اعاده کند.سخنگوی کمیسیون امور داخلی کشور و شوراها تصریح کرد: دستور کار دوم کمیسیون مربوط به لایحه درآمد پایدار و هزینه شهرداری‌ها و دهیاری‌ها بود که از شورای نگهبان اعاده شده بود. در جلسه قبل تا ماده ۱۱ بررسی شد و در این جلسه تبصره ماده ۱۱، ماده ۱۲ و ماده ۱۵در راستای رفع ایرادات شورای نگهبان بررسی شد. در خصوص رفع ایراد تبصره ماده ۱۱ تصمیم بر این شد که به مرکز پژوهش‌ها جهت بررسی دقیق ارجاع شود تا پس از بررسی دقیق در کمیسیون مطرح و مورد رای گیری قرار گیرد.نجابت گفت: در خصوص رفع ایراد ماده ۱۲، از این جهت که این ماده در ماده ۴۲ قانون مالیات بر ارزش افزوده تعیین تکلیف شده بود حذف گردید. در خصوص رفع ایرادات ماده ۱۵ شورای نگهبان، کمیسیون عبارت «وصول مطالبات به وسیله ماموران اجرایی شهرداری» را حذف کرد. برای رفع ابهام دوم شورای نگهبان به این بخش نیز عبارت «آراء و تصمیات کمیسیون مزبور قابل شکایت در دیوان عدالت اداری است» به تبصره ماده ۱۵ اضافه شد.
212,قالیباف: آقای رئیس‌جمهور گواهی می‌دهم در این مدت تلاش بسیار مجاهدانه‌ای داشتیدبه گزارش خبرنگار پارلمانی خبرگزاری فارس، محمدباقر قالیباف رئیس مجلس شورای اسلامی در نشست مشترک با دولت که صبح امروز برگزار شد، طی سخنانی اظهار داشت: این مجلس به برکت خون شهید مدرس پابرجاست؛ شهید مدرس این روحانی متقی که بزرگترین خصیصه ترس از خدا بود هرگز چشم غره مستکبرین و قلدرمابانی مانند رضاخان را بر نتابید و برای عزت این ملت و احیای دین، سیاست و قدرت و افتخار این کشور برای همیشه تاریخ افتخار آفرین بود.وی افزود: جناب آقای رئیس‌جمهور! بنده به عنوان یک نماینده و خادم نمایندگان عزیز عرض می‌کنم و انصافاً گواهی می‌دهم که از نزدیک با شما در این مدت دولت و با سابقه‌ای که از گذشته از جنابعالی مطلعم، انصافاً در این بیش از یکصد روز تلاش بسیار مجاهدانه پرکار و پرتلاش را داشتید؛ حتی پنجشنبه و جمعه ها را هم مشغول کار هستید.رئیس مجلس خطاب به رئیس جمهور گفت: واقعاً آن ویژگی مردمی بودن، توجه به سفرهای استانی قابل توجه است؛ هرچند برخی نقد می‌کنند که ممکن است این سفرها تحول نداشته باشد؛ اما نفس سفر و بین مردم بودن و دردودل مردم را شنیدن خود نعمت بزرگی است که میزهای کاری و مسئولیت‌ها ما را از مردم غافل نکند.وی تصریح کرد: این سفرها باعث می‌شود دغدغه مردم هر روز در وجود ما باقی بماند همان طور که این دغدغه در همکاران من هم وجود دارد.
214,پایش دانش آموزان مشکوک به بیماری کرونا از منزل/ آخرین آمار واکسیناسیون دانش آموزان اعلام شدمدیر کل دفتر سلامت جمعیت، خانواده و مدارس وزارت بهداشت در گفت‌وگو با خبرنگار سلامت خبرگزاری فارس ، درباره آخرین وضعیت تدوین پروتکل های بهداشتی مدارس اظهار داشت: در آبان ماه پروتکل جدیدی را ما ابلاغ کردیم. البته قبل از اعلام کرونا پروتکل ۰ یا اولیه را ابلاغ کردیم ، بعد از اعلام بیماری پروتکل ۰۱ نوشتیم و به مرور با توجه به باز بودن برخی مدارس و امتحانات و شرایط روز بیماری، پروتکل ها را تغییر داریم که آخری به پروتکل ۰۷ رسید .در پروتکل اخیر بحث تهویه جدی تر و واضح تر شده، همچنین تاکید پروتکل بر پیشگیری از طغیان و بیماری یابی در مدارس است زیرا تعداد محدودی از کودکان امکان دارد دوباره دچار بیماری شوند و مهم این است که اینها را زودتر پیدا کنند تا بچه های دیگر آلوده نشوند.وی ادامه داد: این پایش از منزل شروع می شود یعنی اگر دانش آموزی علائم بیماری دارد او را به مدرسه نفرستند. واکسیناسیون کادر مدرسه هم بسیار مهم است و اگر کسی واکسن نزده باید تست منفی داشته باشد . خیلی از معلمان ما میانسال هستند و دارای بیماری زمینه ای. بنابراین معلمی که بیماری زمینه ای دارد و واکسن هم زده نباید قربانی همکاری شود که واکسن نزده است.وی افزود: پروتکل وزارت بهداشت می گوید ، کادر مدرسه برای ورود به مدرسه یا باید واکسن زده باشد یا باید تست منفی پی سی آر داشته باشد.برکاتی درباره آخرین آمار واکسیناسیون دانش آموزان گفت: 81 درصد دوز اول و 61 درصد پوشش کامل داشته اند و برخی استان ها مانند خوزستان و سیستان و بلوچستان با این آمار فاصله داشتند و برخی استان ها بالای 90 درصد دوز اول و بالای 65 درصد دوز دوم را زده بودند.مدیر کل دفتر سلامت جمعیت، خانواده و مدارس وزارت بهداشت ادامه داد: با توجه به اینکه از مهرماه واکسیناسیون دانش آموزان شروع شده ، همکاری مردم قابل رضایت است. امیدواریم تا هفته های آینده به اعداد بالای 90 درصد برسیم اگرچه اصل فاصله گذاری است که در پروتکل 2.25 متر مربع برای هر دانش آموز است و بحث تهویه و شستن دست و زدن ماسک باید رعایت شود حتی اگر 100 درصد دانش آموزان واکسینه شوند. خصوصا اینکه در متوسطه دوم هدف ما این است کسی بدون واکسن و تست پی سی آر وارد مدرسه نشود.وی افزود: در دبستان ها فعلا برنامه ای برای واکسیناسیون نداریم اما انتظار داریم رعایت پروتکل ها در مدارس و بین همکاران در آموزش و پرورش بسیار جدی حراست شود و حتما اگر موارد بیماری دیده شد گزارش شود و موارد مثبت را در نزدیکترین مراکز خدمات جامع سلامت که مربوط به کووید است بررسی و با دانشگاه علوم پزشکی تعامل کنند. اگر موارد مشکوکی در دانش آموزان بود حتما ارجاع دهند و تکلیف هم سرویسی ها و همکلاسی هایش نیز روشن شود.به گفته وی، اگر دانش آموزی مثبت شود نباید 14 روز به مدرسه برود و مدارس کد ملی دانش اموز را دارند و او را رصد می کنند و باید ورودش به مدرسه با تست منفی باشد. این سخت گیری به دلیل حساسیت در مدارس و کاهش سطح رعایت پروتکل ها در بچه های با سنین پایین است. حراست از مساله آموزش مهم است زیرا اگر تصمیم به بازگشایی مدارس شده باید با ایمنی لازم باز بمانند. مگر اینکه شرایط طوری شود که ستاد ملی تصمیم بگیرد که مدارس بسته شوند.
